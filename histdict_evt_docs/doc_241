<!DOCTYPE html>
<html>
<head>
	<title>Text Corpus - messa</title>
	<meta charset=utf-8" />
	<link rel="stylesheet" type="text/css" href="/static/css/style.css" />
	<link rel="stylesheet" type="text/css" href="/static/css/dict_edit.css" />
	<link rel="stylesheet" type="text/css" href="/static/css/dict_public.css" />
	<link rel="stylesheet" type="text/css" href="/static/css/textcorpus.css" />
	<link rel="stylesheet" type="text/css" href="/static/css/textcorpus_search.css" />
	<link rel="shortcut icon" type="image/vnd.microsoft.icon" href="/static/images/hdict-logo.ico" />
	
	<script src="/static/js/jquery-1.11.2.js"></script>
	<script src="/static/js/jquery-migrate-1.2.1.js"></script>
	<script src="/static/js/jquery.ez-pinned-footer.js"></script>

<script>
	$(window).load
	(
		function (){
			$("#footer").pinFooter('static');
		}
	);

	$(window).resize
	(
		function (){
			$("#footer").pinFooter('static');
		}
	);
</script>




<link rel="stylesheet" type="text/css" href="/static/css/tipTip.css" />
<script src="/static/js/jquery.tipTip.minified.js"></script>

<script>
function confirm_deletion(ttl){
	var msg = "Сигурни ли сте, че искате да изтриете този текст?"
	return confirm(msg);
}

function showInfo(obj, ids){
	var content = "<div>";
	$(ids).each
	(
		function (idx, id){
			obj_class = $(id).attr("class");
			if (obj_class == "comment"){
				title = "Бележка под линия";
			}
			else{
				title = "Разночетене";
			}
			content = content+"<h1>"+title+"<\/h1>";
			content = content +"<p>"+$(id).html()+"<\/p>";
		}
	);
	content = content+"<\/div>";
	$(obj).tipTip({content: content, maxWidth: "400px", defaultPosition: "top", delay: 100, activation: "click", keepAlive: true});
}

$(window).load
(
	function (){
		if ($("div.editor_text").html().trim() == ""){
			$("div.editor_text").css("margin-top", "0px");
		}
	}
);

</script>


</head>

<body>

<div id="container">

	<div id="header">
		
			
			<a href="/" title="Български исторически речник">
			
			<img src="/static/images/logo.png" alt="Лого" />
			</a>
		
	</div>

	<div id="menu">
		
		<ul>
			
			<li><a href="/session/login" title="">&raquo;&nbsp;Вход</a></li>
			
			<li><a href="/textcorpus/list" title="">&raquo;&nbsp;Текстов&nbsp;корпус</a></li>
			
			<li><a href="/chronograph/clist" title="">&raquo;&nbsp;Хронограф</a></li>
			

			
			<li><a href="/oldbgdict/oldbg_search" title="">&raquo;&nbsp;Стб.&nbsp;речник</a></li>

			
			<li><a href="/dictionary/search" title="">&raquo;&nbsp;Ист.&nbsp;речник</a></li>
			
			<li style="margin-left:20px"><a href="/dictionary/resolve_forms" title="">&raquo;&nbsp;Словоформи</a></li>
			
			

			
			<li><a href="/evtdict/evt_search" title="">&raquo;&nbsp;Евт.&nbsp;речник</a></li>
			
			

			
			<li><a href="/trmdict/trm_search" title="">&raquo;&nbsp;Терм.&nbsp;речник</a></li>
			
			

			
			<li><a href="/textcorpus/search" title="">&raquo;&nbsp;Търсене</a></li>

			<li><a href="http://e-medievalia.uni-sofia.bg/moodle" title="">&raquo;&nbsp;Средновековен&nbsp;речник</a></li>
			
		</ul>
		
	</div>

	<div id="content">
		

<div class="content_title">
	Текстов корпус
</div>


	
		<div class="content_title title_lang_chu">
			<span>Служба на царица Теофана</span>
			
		</div>

	<div id="doc_header">
	

	
		
		
			<span class="label">Заглавие на латински:</span>messa<br />
		
	

	
		
		
			<span class="label">Жанр:</span>Служба<br />
		
	

	
		
		
			<span class="label">Автор:</span>Патриарх Евтимий<br />
		
	

	
		
		
			<span class="label">Дата на ръкописа:</span>ХІV-ХV в.<br />
		
	

	
		
		
			<span class="label">Дата на превода:</span><br />
		
	

	
		
		
			<span class="label">Дата на преписа:</span>ХІV-ХV в.<br />
		
	

	
		
		
			<span class="label">Правопис:</span>Ресавски<br />
		
	

	
		
		
			<span class="label">Име на ръкописа:</span>ръкопис № 111 от Хилендарския манастир<br />
		
	

	
		
		
			<span class="label">Хранилище на ръкописа:</span>Хилендарски манастир<br />
		
	

	
		
		
			<span class="label">Сигнатура на ръкописа:</span>№ 111<br />
		
	

	
		
		
			<span class="label">Издание:</span>Kałužniacki E. Werke des Patriarchen von Bulgarien Euthymius (1375-1393). Wien 1901.<br />
		
	

	
		
		
			<span class="label">Нормализиран?:</span>ненормализиран<br />
		
	

	
		
		
			<span class="label">Страници:</span>255-277<br />
		
	

	
		
		
	

	
		
		
	

	
		
		
			<span class="label">doc_id</span>doc_241<br />
		
	

	
		
		
	

	</div>

<div class="real_text">
	<div class="body">
		<p><br/><br/><span>255</span><br/><br/><span>Слꙋжба, пѣваема вь ѕ͠і дьнь декемврїа светѣй</span><br/><br/><span>и славнѣй Ѳеѡфанѣ царици, сьтворена и изложена</span><br/><br/><span>светѣйшїимь патрїархомь Трьновскымь</span><br/><br/><span>кѵр Еѵѳимїемь.</span><br/><br/><span>На малѣй вечерни стихиры подобны.</span><br/><br/><span>Глас а꙯: Небеснымь чиномь.</span><br/><br/><span>Єже на земли царствїꙋ сподобльши се, чистаа, и еже</span><br/><br/><span>на небеси царствїе, богомꙋдраа, достойнѣ вьспрїемлеши, ѡ</span><br/><br/><span>нас спаса и господа молещи спасти се ѡт искꙋшенїй и</span><br/><br/><span>бѣдь молитвами ти.</span><br/><br/><span>О деснꙋю спаса прѣдстоещи свѣтло. Ѳеѡфано, и</span><br/><br/><span>бож(ь)стьвными добродѣтелми ꙋкрашена, моли непрѣстанно</span><br/><br/><span>иже свѣтлꙋю твою и светꙋю вѣрно сьврьшающимь паметь</span><br/><br/><span>бѣд и искꙋшенїй избавити се, вьсеблаженаа.</span><br/><br/><span>Иже рацѣ твоей бож(ь)ствнѣй нинѣ прибѣгающеи</span><br/><br/><span>исцѣленїемь благод(ѣ)ть почрьпаемь вьси и вѣрно вьзываемь:</span><br/><br/><span>Ѳеофано, спаса и господа непрѣстанно моли ѡ нас,</span><br/><br/><span>иже вѣрно вьсхвалѣющих те.</span><br/><br/><span>256</span><br/><br/><span>Слава и нынѣ, глас тьжде.</span><br/><br/><span>Вьсїа д(ь)ньсь вьсеславнаа паметь царице Ѳеѡфаны,</span><br/><br/><span>сьзывающи празденстьвных кь похваленїю ее, ꙗко да молещи</span><br/><br/><span>не прѣстаеть ѡбрѣсти намь сьгрѣшенїемь ѡставленїе</span><br/><br/><span>ѡт рождьшаго се ѡт дѣвы вь Виѳлеемѣ и велїю милость.</span><br/><br/><span>На стиховнѣ стихири.</span><br/><br/><span>Глас в꙯ подобень: Доме Єфраѳовь.</span><br/><br/><span>Домь вьседѣтелѣ ꙗви се ты, прѣподобнаа, вь нже</span><br/><br/><span>вьсели се господь славѣ, чюдесы тебе ѡбогати.</span><br/><br/><span>Стих: Прѣдста царица ѡ деснꙋю.</span><br/><br/><span>Моли се, царице, цареви царемь сьхранити и ꙋтврьдити</span><br/><br/><span>царѣ нашего и поющих твоꙗ чюдеса.</span><br/><br/><span>Стих: Сего ради благословит те богь вь вѣкы.</span><br/><br/><span>Гредѣте, ѡ земльнїи, сьтецѣм се ꙋсрьдно почрьпсти</span><br/><br/><span>обилно чюдеса бож(ь)стьвнаа Ѳеѡфаны царице.</span><br/><br/><span>Слава.</span><br/><br/><span>Прспѣ свѣтлаа и вьсенарочитаа паметь Ѳеѡфаны</span><br/><br/><span>бож(ь)стьвные прѣдпразденствовати рождьство Христа</span><br/><br/><span>вьседр(ь)жителꙗ.</span><br/><br/><span>И нинѣ.</span><br/><br/><span>Доме Єфраѳова, граде светый пророкѡм слава, оукраси</span><br/><br/><span>домь, вь немже божестьвный раждает се.</span><br/><br/><span>257</span><br/><br/><span>На велицѣй вечерни кондак, стих и стихиры.</span><br/><br/><span>Гласа д꙯ подобен: Ꙗко доблꙗ.</span><br/><br/><span>Видѣнїемь и дѣꙗнїемь себе ꙋкрасила еси, славнаа</span><br/><br/><span>Ѳеѡфано, и прѣдстоиши сь аг͠гелы, прѣбогатаа, сьдѣтелю</span><br/><br/><span>богꙋ и молиши прилежно ѡ поющїихь твой вьсенарочитый</span><br/><br/><span>и свѣтлый же праздникь избыти се ѡт лютых находещїих</span><br/><br/><span>и бѣд же и скрьбей.</span><br/><br/><span>Царꙿское похваленїе, постникѡм ꙋкрашенїе, цр(ь)ковнаа</span><br/><br/><span>красота и ꙋтврьжденїе ты ꙗви се, прѣхвалнаа, просвѣтлѣвае</span><br/><br/><span>конце, поющее ꙋсрьдно твою паметь вьсегда, тѣм и</span><br/><br/><span>притичюще кь рацѣ мощей ти достодльжно, почрьпаемь богатно</span><br/><br/><span>ѡсвещенїе же и милость.</span><br/><br/><span>Сь Іѡвомь же праведнимь прослави се на послѣдькь,</span><br/><br/><span>славнаа Ѳеѡфано, ꙗкоже прѣжде искꙋшенми, ихже подеть</span><br/><br/><span>доблѣ, приснопаметнаа. Сего ради же и богь ꙋкрашает те</span><br/><br/><span>чюдесы, и свѣтоводиши иже вѣрою и любовїю почитающих</span><br/><br/><span>прѣсвѣтлꙋю твою паметь вьседꙋшно, приснопаметнаа. –</span><br/><br/><span>Повтори еднꙋщи.</span><br/><br/><span>Ины стихиры.</span><br/><br/><span>Глас тьжде подобен: Дасть знаменїе.</span><br/><br/><span>Благод(ѣ)тїю доуха ѡбогати се, славнаа, и славꙋ</span><br/><br/><span>бꙋдꙋщꙋю вьжделѣвь, приснопомнимаа, вѣньцы прїеть</span><br/><br/><span>бесьмр(ь)тїа и въ царстви небеснѣмь сподоби се жити свѣтло,</span><br/><br/><span>аг͠гелѡм сьжительнице и праведнимь единокровнице, и</span><br/><br/><span>наслѣдница бывши едемꙋ, приснопоминаемаа.</span><br/><br/><span>Славно житїе твое, Ѳеѡфано прѣблаженаа, и слава</span><br/><br/><span>несказанаа; царица бо бысть на земли, прѣподобнаа, и и вь</span><br/><br/><span>царстви живеши радꙋе се, прѣмѣнши тлѣнныхь на</span><br/><br/><span>нетлѣннаа, тѣмже тебе и славимь ꙗко Христовꙋ невѣстꙋ</span><br/><br/><span>непорочнꙋю, ꙗко юницꙋ нескврьннꙋю и аг͠гелѡм сьбесѣдницꙋ.</span><br/><br/><span>Христовою свѣтлостїю ѡзаривши се, прѣхвалнаа, вь</span><br/><br/><span>юханїе мѵра потекла еси и, бога вьзлюбльши, царствїе</span><br/><br/><span>258</span><br/><br/><span>ѡбрѣте ꙋготованное, вьзвѣщавающи того силы и чюдеса,</span><br/><br/><span>тѣмже твою паметь ѡбрадованнѣ праздноуемь, вьсхвалѣюще</span><br/><br/><span>те д(ь)ньсь свещенными пѣснꙿми. – Повтори еднꙋщи.</span><br/><br/><span>Слава, глас ѕ꙯.</span><br/><br/><span>Прїидѣте, любопраздьнстьвных сьбѡры, доуховнѣ праздьньствоуимь</span><br/><br/><span>вь чьстнѣй памети царицꙋ Ѳеѡфанꙋ. Та бо,</span><br/><br/><span>красна житїю ни вь чтоже вьмѣнши, постничьское житїе</span><br/><br/><span>вь ѡбразѣ царстѣмь ꙋсрьдно ѡблобыза и приетилище ꙗви</span><br/><br/><span>се божьствнаго доуха. Тѣмꙿже съгласно той вьзꙋпїимь:</span><br/><br/><span>Радуй се, сырымь прѣдстателнице и сꙋщїимь вь тьмници</span><br/><br/><span>ꙋтѣшенїе; радуй се, ꙗже аг͠гелское житїе вь тѣлеси сьблюдши;</span><br/><br/><span>радуй се, христїаномь топлаа поборнице и скѵптрꙋ Бльгарꙿ-</span><br/><br/><span>скамоꙋ пособнице и извѣстнаа прѣдстатилнице. Тѣмже</span><br/><br/><span>молим те, моли се Христꙋ богꙋ избавити се намь ѡт</span><br/><br/><span>вьсакое нꙋжде и спаси доуше наше.</span><br/><br/><span>Врьтпе, ꙋготови се, агница бѡ прїиде, вь чрѣвѣ носещи</span><br/><br/><span>Христа, ꙗсли же подимѣте словомь раздрѣшившаго</span><br/><br/><span>ѡт бесловесных дѣль нас земльных; пастырїе, свирающе,</span><br/><br/><span>свѣдѣтельствꙋйте чюдо страшно, и вльсви ѡт Персиды,</span><br/><br/><span>злато и ливань и смѵрноу цароу принесѣте, ꙗко ꙗви се</span><br/><br/><span>259</span><br/><br/><span>господь ѡт дѣвы матере, емꙋже, прѣклонши се, рабꙿскы и</span><br/><br/><span>поклони се и провѣща кь иже на рꙋкꙋ ее: Како вьсѣꙗ</span><br/><br/><span>ми се или како ми се роди, избавителю мой боже. –</span><br/><br/><span>Парамїе ищи назад вь слоужбѣ светые Петкы.</span><br/><br/><span>На литїи стихиры самогласны.</span><br/><br/><span>Глас а꙯.</span><br/><br/><span>Тайнаа мѵрѡположница бож(ь)ствныих дарѡвь ꙗви</span><br/><br/><span>се, славнаа, ѡбьꙋховающи вьсꙋ подсльньчнꙋю добродѣтѣлꙿми</span><br/><br/><span>и чюдесы, Ѳеѡфано вьсехвалнаа, и пристꙋпающим</span><br/><br/><span>вѣрою кь бож(ь)ствнѣй ти рацѣ различнаа исцѣленїа подаеши</span><br/><br/><span>и иже далече сꙋщїимь ꙗко близь благод(ѣ)ть</span><br/><br/><span>истачаеши и дрꙋгаа Дьвора ꙗвила се еси. Ѡна ꙋбо иноплеменникы</span><br/><br/><span>раздрꙋши; ты же невидимых врагѡвь плькы</span><br/><br/><span>побѣди и вь тьмници доблестьвнѣ прѣтрьпѣ и своего</span><br/><br/><span>сьпрꙋжника, мꙋдра сꙋща, мꙋдрѣ ꙋтврьдила еси, и пакы на</span><br/><br/><span>высотꙋ царствїа вьстече и не ꙋстыдѣ се царскы высоты,</span><br/><br/><span>нь сꙋщее вь различныих недꙋгѡх ꙋсрьдно ѡмывааше.</span><br/><br/><span>Тѣмже Христос, богь нашь, твоих подвигь страданїа не</span><br/><br/><span>прѣзрѣ, нь твое мѡщи вьсѣмь показа чюдесы сїающе.</span><br/><br/><span>Сего ради молим те, пѣснословещимь ꙗсно вьсечьстнꙋю</span><br/><br/><span>и приснопомнимꙋю ти паметь дарꙋй ѡставленїе грѣхомь</span><br/><br/><span>и велїю милость.</span><br/><br/><span>Глас и꙯.</span><br/><br/><span>Лѣствица дрꙋгаа, кь небеси вьзводещїа, ꙗви се житїе</span><br/><br/><span>твое, прѣподобнаа Ѳеѡфано, ибо вь постѣх и молитвах</span><br/><br/><span>260</span><br/><br/><span>тѣло ꙋведила еси и иже Евꙋ вь раи прѣльстившаго своими</span><br/><br/><span>сльзами ꙋдавила еси, и без вѣсти бысть твоими подвигы</span><br/><br/><span>ꙋмрьщвлень. Тѣмже аг͠гелꙿстїи ꙋдивише се чинове и бѣ-</span><br/><br/><span>совьсцїи ꙋстрашише се пльци, зреще те вь женꙿскомь</span><br/><br/><span>тѣлеси мꙋжьско мꙋдрованїе имꙋщꙋ. Сего ради и мы, иже</span><br/><br/><span>твоих бесчисльных чюдесь до сытости испльнше се и ракꙋ</span><br/><br/><span>мощей твоих ѡбьстоще, по дльгꙋ господа прославлꙗемь,</span><br/><br/><span>иже тебе вьзвеличившаго и паметь твою свѣтло прославль-</span><br/><br/><span>шаго, славнаа.</span><br/><br/><span>Слава, глас г꙯.</span><br/><br/><span>Сїаеть паметь твоꙗ, ꙗкоже дрꙋгое сл(ь)нце, прѣ-</span><br/><br/><span>подобнаа Ѳеѡфано, и болѣзни твоее доуше ꙗко мѵро благовоннѣйшее</span><br/><br/><span>богови принесоше се, и вьсѣх вѣрныих тайнно</span><br/><br/><span>сьзвала еси и ꙗкоже вечерꙋ многѡцѣннꙋ свое прѣдложила</span><br/><br/><span>еси мѡщи, еже ѱалмы и пѣсньми вьспѣвающе, величаемь</span><br/><br/><span>спаса, иже вь светых тебе ꙋдивльшаго.</span><br/><br/><span>Слава, глас е꙯.</span><br/><br/><span>Вьсїа д(ь)нь радостьнь царице Ѳеѡфаны, вьсе сьзывающь</span><br/><br/><span>кь хваленїю чюдесь е. Прїидѣте ꙋбо, любопразденꙿстьвнїи,</span><br/><br/><span>по дльгꙋ той вьзовѣмь, немощныих нелѣностномꙋ</span><br/><br/><span>врачю, сꙋщимь вь нꙋждах избавителници и царемь</span><br/><br/><span>топлѣй прѣдстателници и вьсѣмь призывающимь скорѣй</span><br/><br/><span>застꙋпници. Тѣмь и вѣрныих сьбѡрь, сьшьдше се прилежно,</span><br/><br/><span>молимь даровати се намь прѣмѣнити се лютых, иже вѣрою</span><br/><br/><span>или любовїю сьврьшающимь паметь ее.</span><br/><br/><span>И нинѣ, глас тьжде.</span><br/><br/><span>Не дрехлꙋй, Іѡсифе, зре моих ложеснь, ꙋзриши бо</span><br/><br/><span>раждаемое ѡт мене и вьзрадꙋеши се и ꙗко богꙋ поклониши се,</span><br/><br/><span>богородица глаголааше кь своемꙋ ѡбрꙋчникꙋ, хотещи</span><br/><br/><span>родити Христа. Сїю вьспоимь, глаголюще: Радуй</span><br/><br/><span>се, ѡбрадованнаа, господь с тобою и тебе ради сь нами.</span><br/><br/><span>261</span><br/><br/><span>На стиховнѣ стихиры.</span><br/><br/><span>Глас в꙯.</span><br/><br/><span>Мѵро милостивные доуше и щедраго ср(ь)дца ѡбилно</span><br/><br/><span>имещи, ꙋбогымь истьщивши ради истьщившаго се Христа</span><br/><br/><span>нищеты ѡ сьздани, благости богатьство нинѣ, чьстнаа,</span><br/><br/><span>вьздаеть произволенїю ти мѵро чюдесы подаати, еже</span><br/><br/><span>пристꙋпающих вѣрою ѡблагоꙋховаеть благод(ѣ)тїю доуха.</span><br/><br/><span>Стих: Прѣдста царица ѡ деснꙋю тебѣ.</span><br/><br/><span>Тьмꙋ, гонимꙋю испрьва ѡт свѣта бож(ь)стьвнаго,</span><br/><br/><span>мꙋдрѣ забывши, неꙋгасимꙋ присно свѣтлꙋю ламбадꙋ носещи,</span><br/><br/><span>кь сл(ь)нцꙋ бо, славнаа, шьствꙋющи, разꙋмомь велемꙋдрь-</span><br/><br/><span>нымь свѣтло принесла еси, дондеже чрьтогь ѡтврьже</span><br/><br/><span>блаженꙿства двери свѣтлꙋ тебе вьсприеть.</span><br/><br/><span>Стих: Сего ради благословитꙿ те богь вь вѣкы.</span><br/><br/><span>Стрꙋе мощей твоих рака точить чюдесь богатно</span><br/><br/><span>приходещїимь и бѣсы прогонить бож(ь)ствною благод(ѣ)тїю</span><br/><br/><span>и вьсачьскыих сьбѡрь злых ѡтемлеть и ꙋталѣеть. Тѣмже,</span><br/><br/><span>сꙋще вь различных лютых, ꙗко врача те нинѣ вѣрою</span><br/><br/><span>ѡбрѣтше, молимь избавленїе сьгрѣшенїемь твоими</span><br/><br/><span>ходатайствы прїети намь.</span><br/><br/><span>Слава, глас д꙯.</span><br/><br/><span>Прїидѣте, вьспоимь, вѣрни, иже ѡт оутробы матерне</span><br/><br/><span>ѡсвѣтившꙋю се и ꙋкрасившꙋю се свѣтло дарованꙿми</span><br/><br/><span>прѣсветаго доуха и вь тьмници доблестьвнѣ прѣтрьпѣвшꙋю.</span><br/><br/><span>Тѣмже вѣрно той вьзьвѣмь: Покрый нас ѡт вьсачьскыих,</span><br/><br/><span>искꙋшенїй, Христа молещи, Ѳеѡфано прѣхвалнаа и вь женах</span><br/><br/><span>добраа, иже вѣрою и любовїю твою паметь почитающих,</span><br/><br/><span>и спаси доуше наше.</span><br/><br/><span>262</span><br/><br/><span>И нинѣ, глас тьжде.</span><br/><br/><span>Виѳлееме, ꙋкраси се, вьспой, граде Сїѡнь, радуй се,</span><br/><br/><span>пꙋстыне, прѣдѡбрꙋчавающи радость, ѕвѣзда бѡ прѣдходить</span><br/><br/><span>вь Виѳлеемь, вьзвѣщающи хотещаго родити се</span><br/><br/><span>Христа и врьтьпь вьмѣщаеть невьмѣстимаго вьсѣмь и</span><br/><br/><span>ꙗсли готовет се подети жизнь вѣчнꙋю, томꙋ вьси вьспоимь</span><br/><br/><span>и вьзовѣмь: Спаси доуше наше, Ісоусе боже, вьпльтивый</span><br/><br/><span>се нас ради.</span><br/><br/><span>Тропарь глас и꙯.</span><br/><br/><span>Вь тебѣ, царице, спасенїе же по ѡбразꙋ испльнѣющи</span><br/><br/><span>заповѣди изредно, проповѣднице Христова, и творещи, ꙋчаше</span><br/><br/><span>прѣзрѣти пльть, – прѣходитꙿ бо, – попещи же се ѡ доуши,</span><br/><br/><span>вещи бесьмрьтнѣй, тѣмже сь аг͠гелы, прѣподобнаа, радует</span><br/><br/><span>се доухь твой.</span><br/><br/><span>На прьвой каѳизмѣ сѣдален глас е꙯ подобен: Сьбезначелное слово.</span><br/><br/><span>Царствїа вѣньць ꙋкрасила еси красотою нрава, вѣнцемь</span><br/><br/><span>вѣчнымь вѣнчана ѡт деснице вьседрьжителевы, вь царствїа</span><br/><br/><span>свѣтѣ, вь веселїи истиннѣмь, богомꙋдраа, нинѣ вьдвараеши се</span><br/><br/><span>сь свѣтлыми ликы, сьвьспѣвающи иже тебе</span><br/><br/><span>прославльшаго. – в꙯-щи.</span><br/><br/><span>Слава и нинѣ, богородичен.</span><br/><br/><span>Виѳлееме, готови ꙗже на срѣтенїе дѣвица Марїи</span><br/><br/><span>богоматери, се бо гредеть к тебѣ вождь, носещи сьбез-</span><br/><br/><span>начальнаго ѡтцꙋ и доухови присно Христа, егоже вь врьтпѣ</span><br/><br/><span>родить и по рождествѣ дѣваа пакы ꙗвлѣет се.</span><br/><br/><span>На в꙯ стихологїи сѣдален глас г꙯: Дѣваа д(ь)ньсь.</span><br/><br/><span>Царствїа, славнаа, вѣнцемь, бож(ь)стьвными дѣлы,</span><br/><br/><span>царице, ꙋкрасила се еси, Ѳеѡфано, ѡт нꙋдꙋже и вѣньць</span><br/><br/><span>263</span><br/><br/><span>приеть ѡт владыкы ꙗвѣ, богомꙋдраа, нетлѣнный и вьниде</span><br/><br/><span>сь нимь вь чрьтогь; тѣмже вѣрою те молимь избавити се</span><br/><br/><span>вьсакое напасти молитвами ти. – в꙯-щи.</span><br/><br/><span>Слава и нинѣ, богородичен.</span><br/><br/><span>Радоует се д(ь)ньсь цр(ь)кви, поеть и красит се,</span><br/><br/><span>прѣдпразноуеть спасово вь истиннꙋ рождьство, прѣсветое</span><br/><br/><span>бо сьврьшает се трьжьство и вь господнюю славꙋ</span><br/><br/><span>ѡблачит се. Тѣмже вьси вьзовемь Христꙋ богꙋ чловѣколюбцꙋ:</span><br/><br/><span>Помилꙋй нас поющих те.</span><br/><br/><span>По полиелеи сѣдален глас д꙯.</span><br/><br/><span>Оумь вьзвысивши кь небесемь разꙋмно и свѣть</span><br/><br/><span>невечернїй проразꙋмѣвши и добротꙋ неизреченнꙋю, вьсе ѡт</span><br/><br/><span>ꙋма ѡтринꙋ земное вьзвышенїе и присвои се богꙋ и</span><br/><br/><span>владыцѣ, тѣмже и чьтꙋщїимꙿ се точиши цѣлбы. – в꙯-щи.</span><br/><br/><span>Слава и нинѣ, богородичен.</span><br/><br/><span>Дѣвы, начнѣте дѣвичьскꙋю радость, матере, похвалите</span><br/><br/><span>прѣжде провожденїе матере Христа бога нашего,</span><br/><br/><span>вльсви сь аг͠гели, сь вами пастырїе, гредет бо вь градѣ</span><br/><br/><span>Виѳлеемсцѣ родити сына, прѣвѣчнаго бога, спасающаго</span><br/><br/><span>мира ѡт истлѣнїа.</span><br/><br/><span>Таже степеньн, а꙯ антифон д꙯-го гласа, прокимен глас д꙯:</span><br/><br/><span>Дивень богь вь светых своих. Стих: Что вьздамь</span><br/><br/><span>господеви? Вьсако дыханїе. Еѵаггелїе.</span><br/><br/><span>По н꙯ ѱалмѣ стихира глас ѕ꙯.</span><br/><br/><span>Прїидѣте, любопразденстьвных сьбѡри, доуховнѣ</span><br/><br/><span>празденствꙋимь в чьстнѣй памети царицꙋ Ѳеѡфанꙋ. Та</span><br/><br/><span>264</span><br/><br/><span>бо, краснаа житїю ни вь чтоже вьмѣнши, постничьское</span><br/><br/><span>житїе вь ѡбразѣ царстѣмь оусрьдно ѡблобыза и</span><br/><br/><span>приетилище ꙗви се бож(ь)ствнаго доуха. Тѣмже сьгласно той</span><br/><br/><span>вьзꙋпїемь: Радуй се, сирымь прѣдстателнице и сꙋщимь</span><br/><br/><span>вь тьмници ꙋтѣшенїе; радуй се, ꙗже аг͠гельское житїе вь</span><br/><br/><span>тѣлеси сьблюдши; радуй се, христїаномь топлаа поборнице</span><br/><br/><span>и скипꙿтрꙋꙿ Бльгарꙿскомꙋ пособнице и извѣстнаа</span><br/><br/><span>прѣдстателнице. Тѣмже молим те, моли се Христꙋ богꙋ</span><br/><br/><span>избавити се намь ѡт вьсакое нꙋжде и спаси доуше</span><br/><br/><span>наше. – Таже канон молебьн богородици на глас ѕ꙯ и</span><br/><br/><span>светѣй в꙯ канона на глас а꙯ и дрꙋгы на глас в꙯.</span><br/><br/><span>Канѡн глас а꙯, пѣснь а꙯, їрмос: Христос раждает се, славит(е).</span><br/><br/><span>Бож(ь)ствномꙋ прѣстолꙋ ѕиждителѣ своего свѣтло</span><br/><br/><span>прѣдстоещи, подаждь ми вьспѣти твою, ꙋстрьмльшомꙋ се,</span><br/><br/><span>265</span><br/><br/><span>слово, богоꙗвленнаа Ѳеѡфано, паметь свѣтоноснꙋю и -</span><br/><br/><span>Христови пѣснь вьспѣти радостнꙋю.</span><br/><br/><span>Из млада бога вьзлюбльши, ч(ь)стнаа Ѳеѡфано, и</span><br/><br/><span>вьзыскавши добротꙋ его неизреченнꙋю, вѣньць нетлѣнный</span><br/><br/><span>приеть сꙋгꙋбь, радостїю вьспѣвающи емꙋ, ꙗко прослави се.</span><br/><br/><span>Вь своемь ср(ь)дци, царице, словеса присно царствꙋющаго</span><br/><br/><span>положивши, свѣтло ѡблистала еси дѣлы бож(ь)сть-</span><br/><br/><span>вными, поещи зиждителю своемꙋ побѣдноую пѣснь, ꙗко</span><br/><br/><span>прослави се.</span><br/><br/><span>Се свѣть вьсїа, се оцѣщенїе прїиде, се радость ꙗви</span><br/><br/><span>се, прїиде спасенїе земнымь, прїидѣте, поидѣмь кь градꙋ</span><br/><br/><span>Виѳлеемꙋ и сїа ꙋзримь.</span><br/><br/><span>Дрꙋгы канѡн светѣй, глас в꙯, їрмос: Гредѣте людїе.</span><br/><br/><span>Доушевнꙋю добротꙋ сьблюдши непорочнꙋ, Ѳеѡфано</span><br/><br/><span>приснопомнимаа, страстныимь порокомь мирꙿскаго царствїа</span><br/><br/><span>небесное наслѣдова ꙗко Христова невѣста ꙗвленно.</span><br/><br/><span>Бож(ь)ствныимь свѣтомь наставлѣема, трьпѣливнаа,</span><br/><br/><span>нареченїе показа дѣлы, приснопаметнаа царице, и тьмѣ</span><br/><br/><span>началника женꙿскымь естьствомь ꙋмрьтвила еси.</span><br/><br/><span>Добродѣтелей нетлѣннымь вѣнцемь свою ꙋкрасила</span><br/><br/><span>еси дїадимꙋ, прилежно потьщавши се цареви вьсѣхь дѣлы</span><br/><br/><span>ꙋгодити, Ѳеѡфано царице.</span><br/><br/><span>Вьсь вь те вьсели се вышнїй, вьсе ест(ь)ство спасе</span><br/><br/><span>чловѣчьства, богородице дѣво, и вьсѣмь прѣдстателницꙋ</span><br/><br/><span>вѣрныимь показа тебе.</span><br/><br/><span>Катавасїа: Христос раждает се, славите.</span><br/><br/><span>Пѣснь г꙯, їрмос: Прьвовѣчномꙋ ѡт ѡтца.</span><br/><br/><span>Царскою дїадимою свѣтло ѡблиставши и еже кь</span><br/><br/><span>нищїимь добротворенми ѡзаривши се богатно, чистаа,</span><br/><br/><span>прѣстолꙋ прѣдстоиши цара Христа, ѱаломꙿскы вьспѣвающи:</span><br/><br/><span>Ты еси светь, господи.</span><br/><br/><span>266</span><br/><br/><span>Вьсак грѣх ѡт доуше, Ѳеѡфано, вьзненавидѣла еси,</span><br/><br/><span>вьсе пристрастїе земное и тлѣнное ѡтринꙋла еси, чистаа,</span><br/><br/><span>и вьса приложи се Христовѣ бож(ь)ствнѣй любви, ꙗсно</span><br/><br/><span>вьспѣвающи: Светь еси, господи.</span><br/><br/><span>Ѡблистала еси вь жизни лꙋчами добродѣтелїй, царице,</span><br/><br/><span>и вѣчныимь благолѣпїемь, тѣмже, Христови прѣдстоещи,</span><br/><br/><span>свѣтло сїаеши дарми, сь безспльтными вьпїющи емꙋ: Светь</span><br/><br/><span>еси, господи.</span><br/><br/><span>Богородителница кь градꙋ Виѳлеемꙋ приближает се</span><br/><br/><span>ꙗсно породити владыкꙋ вьсачьскымь, тѣмже той сьгласно</span><br/><br/><span>вьзꙋпїемь: Радуй се, вино рода нашего, дѣвице ѡбновленїоу.</span><br/><br/><span>Ірмос инь: Ты словом си, господи, небеса ꙋ(тврьди).</span><br/><br/><span>Благомꙋдрьно прославльши добродѣтелными своими</span><br/><br/><span>дѣани даровавшаго ти вѣньць, нинѣ же вѣнцемь</span><br/><br/><span>нетлѣннымь прославлѣеши се.</span><br/><br/><span>Безвльнно прѣишла еси пѣнещее се вльны житейскые</span><br/><br/><span>по срѣдѣ бꙋре, тишиною ѡбогати се</span><br/><br/><span>Богосвѣтлныимь просвѣщенїемь благый жрѣбїй, егоже</span><br/><br/><span>полꙋчи, твоего именованїа ꙗви се пророчьство нельжное.</span><br/><br/><span>Видей вьсе конце ѡт высоты славы своее ꙋщедрити</span><br/><br/><span>свое сьзданїе ꙗви се, носимь на рꙋкꙋ дѣвычю.</span><br/><br/><span>Катавасїа: Прьвовѣчномꙋ ѡт отца.</span><br/><br/><span>Сѣдален (ищи по полиелеи назад) глас д꙯.</span><br/><br/><span>Пѣснь д꙯ їрмос: жезль ис корене.</span><br/><br/><span>Богатьство расточила еси свое нищїимь, царице, и</span><br/><br/><span>богови непѡрочнѣ поработила еси, тѣмже чюдесемь</span><br/><br/><span>мнѡгыимь самодѣтелница бысть, рѣшещи страстные недꙋгы</span><br/><br/><span>приходещїих вѣрно и блажещїихь паметь твою.</span><br/><br/><span>Вьсꙋ вьзложивши себе богꙋ вьседрьжителеви и</span><br/><br/><span>прилѣпивши се того желанїꙋ, бѣсѡвꙿскые кьзни мꙋжьскы</span><br/><br/><span>267</span><br/><br/><span>побѣдила еси, царице чьстнаа, богоꙗвленїю тьзоименитаа,</span><br/><br/><span>Христови моли се спасти се стадꙋ твоемꙋ.</span><br/><br/><span>Вьнꙋтрьꙋдꙋ ѡблькши ѡстрꙋю ризꙋ, царице, ѡбетшанїа</span><br/><br/><span>сьвлѣче се, ѡстраго и мрачнаго грѣха, тѣмже и молиши</span><br/><br/><span>се чьтꙋщїимь вѣрою твой чьстный праздникь даровати</span><br/><br/><span>грѣхомь прощенїе.</span><br/><br/><span>Дѣво безневѣстнаа, чистаа, рабы свое спасай ѡт</span><br/><br/><span>различных напастей и ѡт сьпротивныих врагь, ведꙋщи кь</span><br/><br/><span>бож(ь)ствнѣй стьзи покаанїа неблазньнѣй, еже пѣти</span><br/><br/><span>радостїю: Слава силѣ твоей, господи.</span><br/><br/><span>Ірмос инь: Еже ѡт дѣвы твое рождьство.</span><br/><br/><span>Мысльными ср(ь)дца своего ѡчесы цьвꙿтеши и,</span><br/><br/><span>цвѣтникь добродѣтелей ꙗко без расꙋжденїа сьблюдши, кь свѣта</span><br/><br/><span>невещестьвнаго покою приближи се, кь немꙋже произыти</span><br/><br/><span>желааше, кь мирꙿскомꙋ покою не вьзврати се, чьстнаа.</span><br/><br/><span>Ты, наводненꙿми бож(ь)ствнаго доуха тайно напаема,</span><br/><br/><span>дꙋшꙋ благоцьвтꙋщꙋю не ꙋведила еси прираженми пльтскые</span><br/><br/><span>сладости, нь плодоноснꙋ прѣсади те вь бож(ь)стьвный</span><br/><br/><span>рай царь славѣ.</span><br/><br/><span>Ꙗко вь д(ь)ни трьбогатаа, вь нощи же тай -</span><br/><br/><span>шьствꙋющи непрѣльстно, нинѣ вь д(ь)нь невечернїй прѣиде, идеже,</span><br/><br/><span>сл(ь)нце праведное, несытнѣ и бож(ь)ствнаго свѣтосїанїа</span><br/><br/><span>наслаждаеши се, Ѳеѡфано.</span><br/><br/><span>Ꙗко ѡт ѡблака вьсїа свѣтла, ѡт дѣвице, иже прѣжде</span><br/><br/><span>мира вьсїавшее сл(ь)нце, слово, сїанїе свѣта безначелнаго,</span><br/><br/><span>тьмꙋ невѣдѣнїа разгна лꙋчами, спасными познанми своими.</span><br/><br/><span>Катавасїа: Жезль ис корене Іесеѡва.</span><br/><br/><span>Пѣснь е꙯, їрмос: Богь сый мира ѡтьць.</span><br/><br/><span>Оуꙗзвивши се добротою Христа бога, того божїимь</span><br/><br/><span>стопамь, царице, бож(ь)стьвно послѣдовала еси, тѣмже и</span><br/><br/><span>268</span><br/><br/><span>кь животꙋ вьзыде нестарѣющомꙋ се, свѣтло ꙋкрашена</span><br/><br/><span>добродѣтелными ѡбразы и те чьтꙋщїи сьблюда(ю)щи.</span><br/><br/><span>Рай цьвтꙋщїй ꙗви се мнѡгыми добродѣтелными</span><br/><br/><span>плѡды, приснославнаа, вьздрьжанїемь и бестрастїемь,</span><br/><br/><span>постомь и молитвою и милостыни раздаанїемь богатныимь,</span><br/><br/><span>имиже вьсѣх бож(ь)стьвно, Ѳеѡфано, вѣрныих напитала еси.</span><br/><br/><span>Доуше твоее добротꙋ видѣвь Христос, тебѣ богатно</span><br/><br/><span>дарова, царице, чюдесемь прѣславнаа на земли сьврьшати,</span><br/><br/><span>тѣмже и нетлѣнїа вѣнцемь ꙋкрасивши се, съ аг͠гелы</span><br/><br/><span>примѣси се, за ны присно молещи се.</span><br/><br/><span>Ꙗко младенець се зиждитель вь чрѣвѣ дѣвы</span><br/><br/><span>вьпльщает се и зиждет се и вь ꙗслех вьзлѣгаеть, избавлѣе</span><br/><br/><span>ны страстей безсловесїа, тѣмже сь пастыри богоплетеннꙋю</span><br/><br/><span>пѣснь боголѣпно томꙋ принесѣмь.</span><br/><br/><span>Ірмось инь: Нощи ѡт.</span><br/><br/><span>Чювꙿстьвь ꙋтаи се ꙋма бестрастїемь, склабиши се</span><br/><br/><span>красотою, не ꙋкрадена бысть желанїемь, кь желанїю же горнемꙋ</span><br/><br/><span>доушевное вьперающи мꙋдрованїе.</span><br/><br/><span>Вь вѣнци мирстѣмь милостыне ради вѣньць</span><br/><br/><span>прѣмирный, славнаа, себѣ исплете, имꙿже вѣнчаваема, славою</span><br/><br/><span>подобиши се зиждителю си.</span><br/><br/><span>Господнїй страхь присноѡкрьмителѣ своимь помысломь</span><br/><br/><span>прѣдставлѣющи, мьглы житейскые прѣиде бꙋрꙋ ꙗкоже</span><br/><br/><span>тихыми вѣтры неѡбꙋреваема.</span><br/><br/><span>Иже небо повелѣнїемь царь протегый ѡ мнѣ нищетою</span><br/><br/><span>странствꙋеть, вь прѣчистаа вьселꙿ се ложесна дѣвые, ꙗко</span><br/><br/><span>да на небесех вьдворит ме.</span><br/><br/><span>Катавасїа: Богь сый мира.</span><br/><br/><span>269</span><br/><br/><span>Пѣснь ѕ꙯, їрмос: троба Іѡны.</span><br/><br/><span>Оутробы щедрѡть стежала еси, царице, кь вьсѣмь</span><br/><br/><span>вь кꙋпѣ нищїимь и ꙋбогыимь, расточивши ѡбилно злато</span><br/><br/><span>свое, прѣблаженаа, подобещи се безчисльномꙋ милоср(ь)дїю</span><br/><br/><span>единого чловѣкь избавльшаго за милоср(ь)дїе милости ѡт</span><br/><br/><span>древнее клетвы.</span><br/><br/><span>Сльзами мнѡгыми постелю свою ѡмочила еси, пльти</span><br/><br/><span>скврьнные тины потаплѣющи, прѣблаженаа, и доушевнꙋю</span><br/><br/><span>ризꙋ ѡмываеши свѣтло, сьдѣавь ю снѣга чистѣйшꙋ, тѣмь</span><br/><br/><span>и ѡблькши се вь ню, сь аг͠гелы зиждителеви прѣдстоиши.</span><br/><br/><span>Дрѣво вь истинꙋ ꙗви се высоковрьхое, плѡды</span><br/><br/><span>добродѣтелными испльнено, богодьхновеннаа, еже вьземлещи</span><br/><br/><span>вѣрни, разꙋмно питаем се, прославльшаго те господа славеще,</span><br/><br/><span>егоже молещи проси избавити се ѡт лють поющим те.</span><br/><br/><span>Приближи се ꙋже единые богоѡтроковице, дѣвице</span><br/><br/><span>чистые бож(ь)стьвное рождьство, вьскликнѣмь, вѣрни,</span><br/><br/><span>прѣдпразденстьвнаа пѣнїа и сьгласно вьзьпїимь, радующе се:</span><br/><br/><span>Прїиде, испльнѣе вьсачьскаа бож(ь)стьвною крѣпостїю,</span><br/><br/><span>Христос богь.</span><br/><br/><span>Инь їрмос: Бездна прѣгрѣшенїй.</span><br/><br/><span>Оутаи се пропасти кѵвоты, море житейское прошедши</span><br/><br/><span>неврѣдно, и вь небꙋрное пристанище прїиде бож(ь)стьвное.</span><br/><br/><span>Ꙗви се богоꙗвленна добродѣтелными лꙋчами, ꙋсвоенїе</span><br/><br/><span>вь истинꙋ нареченїю показꙋющи дѣлы свѣтлости, царскаа.</span><br/><br/><span>Сѣмена небеснаго плодоношенїа вь мьшелех</span><br/><br/><span>земльныих благовѣрно вьзрастити вьзможе плѡд бож(ь)ствныих</span><br/><br/><span>мнѡжьства.</span><br/><br/><span>Оуклонь се ѡт высоты славы, прѣклон(ь) се</span><br/><br/><span>безчисльнымь милоср(ь)дїемь и вь чловѣчьское сꙋщьство</span><br/><br/><span>вьѡбраж(ь) се, доброты дарова благолѣпїа моемꙋ</span><br/><br/><span>безьѡбразїю.</span><br/><br/><span>270</span><br/><br/><span>Кондак глас и꙯, подобен: Вьзбранной.</span><br/><br/><span>Вьсехвалнѣй и богоꙗвленнѣй д(ь)ньсь валꙋ принесѣмь,</span><br/><br/><span>вѣрни, радующе се, ꙗко да прїимѣмь здравїе сꙋщїи вь</span><br/><br/><span>нꙋждахь, врачеваетꙿ бо неисцѣлные болѣзни и доушевные</span><br/><br/><span>и тѣлесные недꙋгы, и вьзьвѣмь: Радуй се, бож(ь)стьвное</span><br/><br/><span>ꙗвленїе.</span><br/><br/><span>Ікос.</span><br/><br/><span>Аг͠гель ꙗви се на земли, богоноснаа, невещьстьвное бо</span><br/><br/><span>вьзлюбль житїе, и прѣбыванїе вьжделѣ небесное, ѡ</span><br/><br/><span>Ѳеѡфано блаженаа. Тѣмже ти припадаемь, вьзывающе тебѣ</span><br/><br/><span>сицеваа: Радуй се, источниче даровь; радуй се, рѣко</span><br/><br/><span>исцѣленїй, радуй се, недꙋгы лютые ѡтганѣющи; радуй се,</span><br/><br/><span>ꙗже вльны ꙋталѣющїа искꙋшенїй; радуй се, ꙗже</span><br/><br/><span>страждꙋщїихь ꙋврачюющїа топлѣ; радуй се, юже вьзлюби тройца</span><br/><br/><span>светаа; радуй се, ꙗко вьсачьскаа ѡбьстоꙗнїа ѡтгониши;</span><br/><br/><span>радуй се, ѕвѣздо, побѣждающїа сл(ь)нце; радуй се,</span><br/><br/><span>надежде безнадежднымь; радуй се, пристанище влаемыимь;</span><br/><br/><span>радуй се, ꙋтѣшенїе малодꙋшныимь; радуй се, божестьвное</span><br/><br/><span>ꙗвленїе.</span><br/><br/><span>Пѣснь ꙁ꙯, їрмос: Ѡтроци вь блазѣй.</span><br/><br/><span>Испльни се вьса тварь веселїа и радости, царице,</span><br/><br/><span>дїадимою твоего царства, прѣблаженаа, и Христови -</span><br/><br/><span>радостїю вьспѣвать, зовꙋщи: Ѡт(ь)ць наших, боже.</span><br/><br/><span>Каменїа бесцѣннаго бльщанїа ни вь чтоже вьмѣнивши,</span><br/><br/><span>царице, нь, сльзными тꙋчами чювьства ѡчищьши си,</span><br/><br/><span>вѣрныимь помыслы ѡзарила еси, вьпїющих Христови: Ѡт(ь)ць</span><br/><br/><span>наших, боже, благословень еси.</span><br/><br/><span>Одеждꙋ бесьмр(ь)тїа вьзлюбльши, чьстнаа царице,</span><br/><br/><span>багрѣные свѣтлые вьзненавидѣ ѡдежде и вь власѣные</span><br/><br/><span>271</span><br/><br/><span>ѡблькши се, Христови поеши вынꙋ: Ѡт(ь)ць наших, боже,</span><br/><br/><span>благословень еси.</span><br/><br/><span>Христа Сїѡне, весели се, дѣваа родити гредеть, иже</span><br/><br/><span>по малѣ ꙗвьстьвно к тебѣ прїиде, ꙗкоже пишеть, чаанїе</span><br/><br/><span>езыкомь ꙗвлѣе се, прѣродителные нас раздрѣшае клетвы.</span><br/><br/><span>Инь їрмос: Иже вь пещи древле.</span><br/><br/><span>Вьзведе око кь неꙋведающїй славѣ, помыслы не</span><br/><br/><span>попꙋщааше кь тлѣнїю, текꙋщїих вьзывающи кь господоу.</span><br/><br/><span>Незлобїемь срꙿдца разꙋмнѣ прѣтече вьсѣ лꙋкавствїа</span><br/><br/><span>тьмы, нинѣ вь свѣтѣ чрьтога радуеши се, приснопомнимаа.</span><br/><br/><span>Бож(ь)ствнаго доуха свѣтилникь твою ѡзарѣеть</span><br/><br/><span>стьзꙋ, вь дыханїихь вѣтрьних мирскые бꙋре сьблюде себе</span><br/><br/><span>недрѣманно.</span><br/><br/><span>Ѡт крьвей чистых царь вѣкомь, багрѣницꙋ поносивь,</span><br/><br/><span>на посѣщенїе прїиде лежещїим вь смѣрени.</span><br/><br/><span>Катавасїа: Отроци вь блазѣй.</span><br/><br/><span>Пѣснь и꙯, їрмос: Чюдо прѣвеликое.</span><br/><br/><span>Прїела еси ѡт бога чюдесемь благод(ѣ)ть исцѣлити</span><br/><br/><span>болѣзньные недоугы, прогонити доухы и раздрѣшати</span><br/><br/><span>страсти многѡразличные вѣрою приходещим ти, царице,</span><br/><br/><span>и сь вѣрою ꙋсрьдно вьспѣвающимь присно: Да</span><br/><br/><span>благословить тварь вь(са).</span><br/><br/><span>Сьбра се вь твое ꙋспенїе вьсь чинь аг͠гель же и моуче-</span><br/><br/><span>никь, пророкь и прѣподобныих, апостоль же и постникь,</span><br/><br/><span>доушꙋ твою кь богоу проваждающе вь радости и пѣсньми</span><br/><br/><span>томꙋ сьгласно поюще: Да благословить тварь вь(са).</span><br/><br/><span>Процьвла еси вь царскыих дворѣхь ꙗко кринь</span><br/><br/><span>доброцьвтꙋщїй и благовоньнь, вьсѣмь ср(ь)дца, царице,</span><br/><br/><span>благоꙋхающи добродѣтелїй вонею, ꙗвестьвно веселещи и пѣти</span><br/><br/><span>272</span><br/><br/><span>Христови вѣрно повелѣвающи: Да благословить тварь</span><br/><br/><span>вьса господа.</span><br/><br/><span>Ликꙋй, вьселенаа, сь похвалами, дѣваа бѡ ꙋже при-</span><br/><br/><span>ближает се родити господа вь врьтпѣ Виѳлеемли,</span><br/><br/><span>вьскликнѣте горы, вьспойте радостїю, свѣтꙿ бо на земли вьсїа,</span><br/><br/><span>ср(ь)дца вьсѣмь чловѣкѡм просвѣщающи свѣтло и</span><br/><br/><span>бѣсовскꙋю мрачнꙋю растачающїй нощь.</span><br/><br/><span>Инь їрмос: Иже прѣжде ѡроси.</span><br/><br/><span>Пльтьскыми ѡдрьжима чювьстьвными красотами,</span><br/><br/><span>чьстнаа, оумь не раслабила еси, вьспали его истинною</span><br/><br/><span>и присноживотною красотою ѡною, вьса сьпривлѣче</span><br/><br/><span>доушевными видѣнми.</span><br/><br/><span>Злобы родителѣ сь иже вь немь лютыми дрьжавнымь</span><br/><br/><span>порꙋгала еси оумомь, безлобивꙋю тврьдость носещи и</span><br/><br/><span>мꙋдрованїе стежавши, приснопомнимаа, имиже жьль сего</span><br/><br/><span>доушетлителѣ вышьши ѡбрѣте се.</span><br/><br/><span>Раздрѣшенїе прозрещи прьстнаго смѣшенїа присно, и</span><br/><br/><span>раздрѣшити се радоваше се ѡт ꙋзь често земльных, чьстнаа,</span><br/><br/><span>благоволѣющи дыханїе дрьжещаго грьстїю славословлѣаше.</span><br/><br/><span>Жьзль вьзрастьшїй ѡт корене Іесеѡва, Марїа, ꙗже</span><br/><br/><span>едина несказаннаго приеть без болѣзней вь земных,</span><br/><br/><span>благоꙋханень израсти жизни цвѣть, имже смраднаа сьмр(ь)ть</span><br/><br/><span>прогнана бысть.</span><br/><br/><span>Пѣснь, ѳ꙯. їрмос: Таинство страшное.</span><br/><br/><span>Прослави се на земли, ѡ царице, добродѣтелными</span><br/><br/><span>просїавши дѣлесы бож(ь)стьвными и вѣнцемь царствїа,</span><br/><br/><span>тѣмже и сь аг͠гельскыми сьвькꙋпльши се ликы, тройци сь</span><br/><br/><span>ними свѣтло прѣдстоиши.</span><br/><br/><span>Оудали се вьсего земльнаго похотѣнїа и мирскаго</span><br/><br/><span>смѣшенїа, царице, царемь похвало, тѣмь и присвои се</span><br/><br/><span>273</span><br/><br/><span>Христꙋ, женихꙋ своемꙋ, егоже моли, чистаа, избавити се</span><br/><br/><span>бѣд поющїим те.</span><br/><br/><span>Теченїе свое, Ѳеѡфано, скончавши богоꙋгодно, царице,</span><br/><br/><span>вьзет се кь невещьстьвныимь селѡм, бож(ь)ствныимь дѣ</span><br/><br/><span>вамь свѣтло примѣсивши се, богоу и цареви сь ними вь</span><br/><br/><span>вѣкы сьцарствꙋеши.</span><br/><br/><span>Сьтецѣм се кь Виѳлеемꙋ, матери градомь, чюдо</span><br/><br/><span>ꙋзрѣти, видимь вь врьтпѣ зиждителѣ ꙗко младенца</span><br/><br/><span>раждаема и рꙋкама дѣвичьскыма повиваема, емꙋже и</span><br/><br/><span>вѣрою ꙗко цареви поклоним се.</span><br/><br/><span>Инь їрмос: Дѣвьства твоего, богородице.</span><br/><br/><span>Свѣщꙋ свою масломь просвѣтила еси, нинѣ вь чрьтогь</span><br/><br/><span>вьсесвѣтлый и неꙋведаемый вьниде.</span><br/><br/><span>Подобающꙋю царꙋ свѣтлость вьседрьжитель царь вь</span><br/><br/><span>царствїа свѣтѣ положи.</span><br/><br/><span>Вь даемѣмь твоемь маслѣ нищомꙋ славꙋ стежа,</span><br/><br/><span>ꙗвленнаа, господꙋ тебе прославльшꙋ.</span><br/><br/><span>Скѵптромь и житїоу ми нинѣ прѣдстоещи богꙋ,</span><br/><br/><span>сьпричещай се и попеченїѡмь нашим.</span><br/><br/><span>На рꙋкꙋ своею младенца, мати, носила еси, нинѣ ꙗко</span><br/><br/><span>владыкꙋ вьсѣх ѡ людех того моли.</span><br/><br/><span>Свѣтилен, подобен: Посѣтил ны есть.</span><br/><br/><span>Богоꙗвленїю чьстномꙋ тьзоименитꙋю вьспоимь. -</span><br/><br/><span>Ѳеѡфанꙋ дивнꙋю, бѣсовскые кьзни крѣпко поправшꙋю и ѡт</span><br/><br/><span>бога достойно приемщꙋю вѣньць.</span><br/><br/><span>274</span><br/><br/><span>На Хвалите стихиры.</span><br/><br/><span>Глас д꙯: Дасть знаменїе.</span><br/><br/><span>Царскꙋю похвалꙋ и вѣрных ꙋкрашенїе и приетилище</span><br/><br/><span>доуха, чистаа, показа се, ꙗко Іѡвь древꙿнїй вь веселїихь</span><br/><br/><span>вь искꙋшенїи трьпле мꙋжемꙋдрьно, прѣподобнаа и славнаа,</span><br/><br/><span>тѣмже мощей твоих ракꙋ, чистаа, ѡбьемши, спаса</span><br/><br/><span>прославлѣемь, достойно те вѣнчавшаго.</span><br/><br/><span>Радует се д(ь)ньсь славный вь градѣх Трьновь и</span><br/><br/><span>свѣтло празднꙋющимь паметꙿ ти, прѣчьстнаа, и мощей</span><br/><br/><span>твоих рацѣ кланѣет се и величаеть Христа, достойно те</span><br/><br/><span>прославльшаго, тѣмже те почитаемь и благовѣрно ꙋблажаемь</span><br/><br/><span>ꙗко прѣподобнꙋ и прѣч(ь)стнꙋ и наше оутврьжденїе.</span><br/><br/><span>Оудивише се аг͠гели твоих подвигь страданїѡмь и</span><br/><br/><span>оужасоше чловѣци, видеще те бѣжещꙋ красныих житїа</span><br/><br/><span>ꙗкоже срьна сѣтей, и послѣдова Христоу, прѣподобнаа, вь</span><br/><br/><span>истинꙋ ꙗко досторачителнаа. тѣмь и вьспѣваем те ꙗко</span><br/><br/><span>прѣподобныимь сьдомницꙋ и царскꙋю похвалꙋ и аг͠гелѡм</span><br/><br/><span>сьбесѣдницꙋ.</span><br/><br/><span>Слава, глас ѕ꙯.</span><br/><br/><span>Радует се д(ь)ньсь славный град Трьновꙿскый и иже</span><br/><br/><span>градомь царствꙋющаго сьзывает, глаголющи: Сьрадуй</span><br/><br/><span>ми се, мати градовомь, ꙗко, ихже ты породи, вь нихже азь</span><br/><br/><span>нынѣ радую се, и помощникы и застꙋпникы тѣх стежах.</span><br/><br/><span>Вь истиноу блажень азь вь градѣх, ꙗко добра сьбрах</span><br/><br/><span>ськровища, светых чьстные мощи, ихже и прѣдстателе</span><br/><br/><span>275</span><br/><br/><span>имꙋщи. ѡт вьсачьскых лютых избавлѣю се, застꙋпницꙋ</span><br/><br/><span>имꙋщи богоматерь чистоую, ееже молитвами ѡт вьсѣх</span><br/><br/><span>бѣд избавлѣем се.</span><br/><br/><span>И нынѣ, глас тьжде.</span><br/><br/><span>Безневѣстнаа дѣво, ѡт кꙋдꙋ прїиде? Кто родивый</span><br/><br/><span>те, кто же и мати твоꙗ? Како творца носиши на роукоу.</span><br/><br/><span>како не растли ложесна? Великыимь и прѣславнымь на</span><br/><br/><span>тебѣ страшнымь таиньствомь на земли сьврьшаемымь</span><br/><br/><span>зримь, прѣсветаа, и прѣдꙋготовлѣющь се достоинь тебѣ</span><br/><br/><span>домь на земли, врьтопь, и небо молим дати звѣздꙋ, и</span><br/><br/><span>вльсви же приходеть ѡт вьстѡкь земныих на запады</span><br/><br/><span>видѣти спасенїе чловѣкѡм, на роукоу носимо.</span><br/><br/><span>Еѵаг͠гелїе ѡт Маѳѳеꙗ.</span><br/><br/><span>Рече господь притчю сїю: Оуподоби се царство не-</span><br/><br/><span>бесное десетимь дѣвамь, еже, приемше свѣтилникы свое,</span><br/><br/><span>изыдоше вь срѣтенїе женихоу. Пет же бѣ ѡт них моудры</span><br/><br/><span>и петь бꙋе. Боуе же, приемши свѣтилникы свое, не вьзеше</span><br/><br/><span>сь собою елеа, моудрые же вьзеше елей вь сьсꙋдѣх своих</span><br/><br/><span>сь свѣтилникы своими. Кьснещꙋ же женихоу, вьздрѣмаше</span><br/><br/><span>се вьсе и спахꙋ. Полꙋнощи же вьпль бысть: Се жених</span><br/><br/><span>гредет, исходите вь срѣтенїе его. Тогда вьсташе вьсе дѣвы</span><br/><br/><span>тые и ꙋкрасише свѣтилникы свое. Боуе же моудрымь</span><br/><br/><span>рѣше: Дадите намь ѡт масла вашего, ꙗко свѣтилници</span><br/><br/><span>наши ꙋгасають. Ѡтвѣщаше же мꙋдрые, глаголюще: Еда</span><br/><br/><span>276</span><br/><br/><span>како не достанеть намь и вамь. Идѣте же паче кь</span><br/><br/><span>продающїимь и кꙋпите себѣ. Идꙋщим же имь кꙋпити, приде</span><br/><br/><span>жених, и готовые вьнидоше сь нимь на бракы, и</span><br/><br/><span>затворены быше двери. Послѣди же прїидоше и прочее</span><br/><br/><span>дѣвы, глаголеще: Господи, господи, ѡтврьзи намь. Ѡн</span><br/><br/><span>же ѡтвѣщавь рече: Аминь глаголю вамь, не вѣде вас.</span><br/><br/><span>Бдите ꙋбо, ꙗко не вѣсте д(ь)не, ни часа, вь нже сынь</span><br/><br/><span>чловѣчьскый прїидеть.</span><br/><br/><span>Еѵаг͠гелїе ѡт Марка.</span><br/><br/><span>Вь врѣме ѡно соущꙋ Ісоусови вь Виѳанїи, вь дѡмоу</span><br/><br/><span>Сїмѡна прокаженаго, вьзлежещꙋ емоу, прїиде жена, имоущїи</span><br/><br/><span>алавастрь мѵра нарднаго, пистикїе многѡцѣнны. И</span><br/><br/><span>ськроушьши алавастрь, вьзливааше емоу на главоу. Бѣхоу</span><br/><br/><span>же нѣцїи негодоующе вь себѣ и глаголюще: Вь что</span><br/><br/><span>гыбѣль сїи мѵрнаа бысть? Можаше бо се продано быти</span><br/><br/><span>веще триста пѣнезь и дати се нищимь. И прѣщахꙋ ей.</span><br/><br/><span>Ісоус же рече: Ѡставите ю; что ей трꙋды даете? Добро</span><br/><br/><span>дѣло сьдѣла ѡ мнѣ. Вьсегда бо нищее имате сь собою и,</span><br/><br/><span>егда хощете, можете имь добро творити, мене же не</span><br/><br/><span>вьсегда имате. Вари помазати тѣло мое на погребенїе.</span><br/><br/><span>Аминь глаголю вамь, идеже аще проповѣсть се еѵаг͠гелїе</span><br/><br/><span>се вь всемь мирѣ, и еже сьтвори си, глаголано боудеть</span><br/><br/><span>вь паметь ее.</span><br/><br/><span>Апостоль светымь прѣподобнымь женамь.</span><br/><br/><span>Прокимен: Дивьнь богь вь светых своих.</span><br/><br/><span>Стих: Вь цр(ь)квах благословите господа.</span><br/><br/><span>Кь Галатом посланїе:</span><br/><br/><span>Братїе, прѣжде пришьствїа вѣры под закономь стрѣ-</span><br/><br/><span>гоми бѣхомь, затворены вь хотещоую ѡткрыти се. Тѣмже</span><br/><br/><span>законь пестоунь намь бысть ѡ Христѣ, да ѡт вѣры</span><br/><br/><span>277</span><br/><br/><span>ѡправдым се; пришьдши же вѣрѣ, юже не под пестоуномь</span><br/><br/><span>есмы. вьси бо сынове божїе есте ѡ Христѣ Ісоусѣ; елици</span><br/><br/><span>бо вь Христа кр(ь)стисте се, вь Христа ѡблѣкосте се.</span><br/><br/><span>Нѣсть Іоудей ни Еллинь, нѣсть рабь ни свобод; нѣсть</span><br/><br/><span>моужьскь поль ни женꙿскы; вьси бо вы едино есте ѡ</span><br/><br/><span>Христѣ Ісоусѣ. Аще ли же вы Христовы, оубо сѣме</span><br/><br/><span>Авраамле есте вѣрою, по ѡбѣтованїю наслѣдници.</span><br/><br/><span>Аллилꙋїа.</span><br/><br/><br/><br/></p></div>
</div>

	</div>

	<div id="footer">
		
		<div>&copy; Софийски университет &bdquo;Св. Климент Охридски&ldquo; 2011-2019</div>
		
	</div>

</div>

</body>
</html>
