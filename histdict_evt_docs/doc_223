<!DOCTYPE html>
<html>
<head>
	<title>Text Corpus - Orationes contra epidemias</title>
	<meta charset=utf-8" />
	<link rel="stylesheet" type="text/css" href="/static/css/style.css" />
	<link rel="stylesheet" type="text/css" href="/static/css/dict_edit.css" />
	<link rel="stylesheet" type="text/css" href="/static/css/dict_public.css" />
	<link rel="stylesheet" type="text/css" href="/static/css/textcorpus.css" />
	<link rel="stylesheet" type="text/css" href="/static/css/textcorpus_search.css" />
	<link rel="shortcut icon" type="image/vnd.microsoft.icon" href="/static/images/hdict-logo.ico" />
	
	<script src="/static/js/jquery-1.11.2.js"></script>
	<script src="/static/js/jquery-migrate-1.2.1.js"></script>
	<script src="/static/js/jquery.ez-pinned-footer.js"></script>

<script>
	$(window).load
	(
		function (){
			$("#footer").pinFooter('static');
		}
	);

	$(window).resize
	(
		function (){
			$("#footer").pinFooter('static');
		}
	);
</script>




<link rel="stylesheet" type="text/css" href="/static/css/tipTip.css" />
<script src="/static/js/jquery.tipTip.minified.js"></script>

<script>
function confirm_deletion(ttl){
	var msg = "Сигурни ли сте, че искате да изтриете този текст?"
	return confirm(msg);
}

function showInfo(obj, ids){
	var content = "<div>";
	$(ids).each
	(
		function (idx, id){
			obj_class = $(id).attr("class");
			if (obj_class == "comment"){
				title = "Бележка под линия";
			}
			else{
				title = "Разночетене";
			}
			content = content+"<h1>"+title+"<\/h1>";
			content = content +"<p>"+$(id).html()+"<\/p>";
		}
	);
	content = content+"<\/div>";
	$(obj).tipTip({content: content, maxWidth: "400px", defaultPosition: "top", delay: 100, activation: "click", keepAlive: true});
}

$(window).load
(
	function (){
		if ($("div.editor_text").html().trim() == ""){
			$("div.editor_text").css("margin-top", "0px");
		}
	}
);

</script>


</head>

<body>

<div id="container">

	<div id="header">
		
			
			<a href="/" title="Български исторически речник">
			
			<img src="/static/images/logo.png" alt="Лого" />
			</a>
		
	</div>

	<div id="menu">
		
		<ul>
			
			<li><a href="/session/login" title="">&raquo;&nbsp;Вход</a></li>
			
			<li><a href="/textcorpus/list" title="">&raquo;&nbsp;Текстов&nbsp;корпус</a></li>
			
			<li><a href="/chronograph/clist" title="">&raquo;&nbsp;Хронограф</a></li>
			

			
			<li><a href="/oldbgdict/oldbg_search" title="">&raquo;&nbsp;Стб.&nbsp;речник</a></li>

			
			<li><a href="/dictionary/search" title="">&raquo;&nbsp;Ист.&nbsp;речник</a></li>
			
			<li style="margin-left:20px"><a href="/dictionary/resolve_forms" title="">&raquo;&nbsp;Словоформи</a></li>
			
			

			
			<li><a href="/evtdict/evt_search" title="">&raquo;&nbsp;Евт.&nbsp;речник</a></li>
			
			

			
			<li><a href="/trmdict/trm_search" title="">&raquo;&nbsp;Терм.&nbsp;речник</a></li>
			
			

			
			<li><a href="/textcorpus/search" title="">&raquo;&nbsp;Търсене</a></li>

			<li><a href="http://e-medievalia.uni-sofia.bg/moodle" title="">&raquo;&nbsp;Средновековен&nbsp;речник</a></li>
			
		</ul>
		
	</div>

	<div id="content">
		

<div class="content_title">
	Текстов корпус
</div>


	
		<div class="content_title title_lang_chu">
			<span>Молитви против епидемии – 1, 2, 3. Ины молитвы, прочитаемыѫ вънегда бѫдет съмрътоносїе</span>
			
		</div>

	<div id="doc_header">
	

	
		
		
			<span class="label">Заглавие на латински:</span>Orationes contra epidemias<br />
		
	

	
		
		
			<span class="label">Жанр:</span>Miscellanea<br />
		
	

	
		
		
			<span class="label">Автор:</span>Евтимий Търновски<br />
		
	

	
		
		
			<span class="label">Преведен?:</span>не<br />
		
	

	
		
		
			<span class="label">Дата на ръкописа:</span>XIV в.<br />
		
	

	
		
		
			<span class="label">Дата на превода:</span>не<br />
		
	

	
		
		
			<span class="label">Дата на преписа:</span>XV в.<br />
		
	

	
		
		
			<span class="label">Правопис:</span>Среднобългарски<br />
		
	

	
		
		
			<span class="label">Име на ръкописа:</span>не<br />
		
	

	
		
		
			<span class="label">Хранилище на ръкописа:</span>Зографски манастир<br />
		
	

	
		
		
			<span class="label">Сигнатура на ръкописа:</span>не<br />
		
	

	
		
		
			<span class="label">Издание:</span>Werke des Patriarchen von Bulgarien Euthymius  (1375-1393) nach den besten Handschriften herausgegeben von Emil Kałužniacki. Wien 1901<br />
		
	

	
		
		
			<span class="label">Нормализиран?:</span>да<br />
		
	

	
		
		
			<span class="label">Страници:</span>335-340<br />
		
	

	
		
		
	

	
		
		
	

	
		
		
			<span class="label">doc_id</span>doc_223<br />
		
	

	
		
		
	

	</div>

<div class="real_text">
	<div class="body">
		<p><span>335</span><br/><span>Ины молитвы, прочитаемыѫ вънегда бѫдет</span><br/><span>съмрътоносїе, съписаны патрїархѡм</span><br/><span>Трънѡвскымъ кѵрь Еѵѳимїемь.</span><br/><span>Молитва а꙯: Съгрѣшихѡмъ, безаконѡвахѡмъ,</span><br/><span>не ѡправдихѡмъ прѣд тобоѫ, прѣблагый владыко.</span><br/><span>Прѣстѫпихѡмъ твоѫ спасныѫ заповѣди, свѧщенныѫ ѡбѣты</span><br/><span>нашѧ, ѧже въ свѧтѣмъ кр(ъ)щени прѣд великымъ</span><br/><span>жрътьвникомъ, прѣд аг͠гелы сътворихѡмъ и чловѣкы.</span><br/><span>Отвръгохѡм сѧ страшныѫ кръве завѣщанїа, еѫже ѡсвѧтихѡм</span><br/><span>сѧ, общѫ въмѣнивше, и доухь благодѣти</span><br/><span>ѡбезьчьстихѡм, страшное и прѣвыше ест(ь)стьвное сыноположенїе</span><br/><span>прѣнебрѣгше. Въсѣко писанїе и бож(ь)стъвный законъ и</span><br/><span>ꙋчительство богодъхновенное щоукь сꙋетень и глаголи тъкмо</span><br/><span>дѣанїй поусти ѡт нас въмѣнишѫ сѧ. Именемъ тъкмо</span><br/><span>и словесы ч(ь)стное еѵаг͠гелїе и истинное христїанъство</span><br/><br/><span>336</span><br/><span>ѡкаани ѡбносимъ. Рѫкы нашѧ къ въсѣкомꙋ</span><br/><span>хыщенїꙋ и лихѡиманїꙋ бышѧ готовы, ногы скоры и гѡтовѣйшѫ къ</span><br/><span>въсѣкой неправдѣ и злотеченїꙋ, ꙋсръдни чьсть братнѧѫ</span><br/><span>ѡтимати и попирати и сънѣдати ꙋбогыѫ. Ꙋста, ꙗже</span><br/><span>свѧщенныих молитвь и словесь съсѫдь, въсѣкоѫ сквръны</span><br/><span>и бꙋесловїа, заклинанїе же и потворенїй сътворишѫ сѧ</span><br/><span>ѡргане. Очеса и въсѣ наша чювьства блѫда и нечистоты</span><br/><span>по прѣмногꙋ испльнихомь. Иже въ нас царствоуѫщаго</span><br/><span>ꙋма бож(ь)стъвное сѣмѧ ѡно поправше и ꙋды Христовы</span><br/><span>ꙋды блѫдницѧ сътворше, въ мѣсто храма божїа тлѧ</span><br/><span>и нечистоты храми быхѡмъ. Ради сего, прѣблагый</span><br/><span>господи, многое ти чловѣколюбїе въ негѡдѡванїе прѣвратихѡм</span><br/><span>страстнїи, мнѡжьство твоих благодѣанїй на мѫченїе</span><br/><span>безꙋмнѣ мы прѣложихѡм и, елма ни же нашими благыми,</span><br/><span>ниже болѣзньными ближьшими лꙋчши бѫхѡмъ, въ</span><br/><span>правдѫ на нас самѣхь праведное твое казненїе и ꙗзвѫ</span><br/><span>подвигохѡм. Нѫ да не ꙗростиѫ твоѫ ѡбличиши нас,</span><br/><span>ниже гнѣвѡмъ твоимъ покажеши нас, господи. Тебѣ</span><br/><span>единомꙋ съгрѣшаемъ, нѫ и тебѣ покланѣем сѧ единомꙋ и</span><br/><span>съкрꙋшенїем ср(ъ)дца ꙗко жрътвѫ чистѫ исповѣданїе тебѣ</span><br/><span>приносимъ. Ѡтради, чловѣколюбче владыко, състави</span><br/><span>ѧже на ны приносимѫѫ праведнѣ ꙗзвѫ. Да побѣдить</span><br/><span>множество щедрѡт твоих грѣхь наших лѫкавое събранїе,</span><br/><br/><span>337</span><br/><span>твоеѫ неизчьтенныѫ благости пѫчиноѫ да покрыет сѧ</span><br/><span>горкое злобы нашеѫ мѡре. Имамы залогь твоего</span><br/><span>чловѣколюбїа и показанїа велїа: разбѡйникы и мытарѧ и</span><br/><span>блѫдникы и блѫднааго сына, иже нас ѡкааных ꙋтѣшаѫть</span><br/><span>и въ небесное царство прѣвѡдѧть. Съ ними и нас</span><br/><span>исповѣдꙋѫщих сѧ тебѣ и припадаѫщїих прїими, владыко,</span><br/><span>аще ли же и тѣх чистаго ѡбращенїа мнѡгаго ѡстаемь.</span><br/><span>Прѡчее да напльнить безчислънаа благость твоа, паче же</span><br/><span>и въсе, понеже и къ всемъ въ истинѫ ѡстаемь.</span><br/><span>Възпривѡдим тебѣ рыданїа нищих, гласы младен(ь)ць,</span><br/><span>оумиленый же и бесчислъный въсѣкь възрасть и чѧсть,</span><br/><span>достойный щедрѡтамь твоимъ и милованїꙋ. Имаши ѡ</span><br/><span>них въ благоѫтробїе и милость привѡдѧщїй тѧ кр(ъ)сть</span><br/><span>и вѡлнѫѧ съмрьть, ихже ради нас неблагодарных</span><br/><span>прѣтръпѣль еси, подвигы апостолскыѫ прѣподобных поты,</span><br/><span>и мѫченичьскыѫ кръви и прѣжде въсѣх общѫѧ въсѣхъ</span><br/><span>надеждѫ и спасенїе, ѫже паче слова рождьшѫѧ тѧ, ихже</span><br/><span>молбы чловѣколюбнѣ прїемь, и настоѫщїих зль и бѫдѫщѫѧ</span><br/><span>вѣчныѫ мѫкы свободи благод(ѣ)тиѫ и чловѣколюбїемъ</span><br/><span>прѣчистаго ти ѡтца и благаго и живѡтворѧщаго доуха</span><br/><span>н(ы)нѣ и присно и въ вѣкы вѣ(комъ).</span><br/><span>Молитва в꙯ томꙋжде. Владыко господи, боже</span><br/><span>нашь, иже щедрѡт неисчръпаемый источниче, чловѣколюбїа</span><br/><span>неизслѣднааго бездно, безмѣрнаа пѫчино дльгѡтръпѣнїа</span><br/><span>и благодѣти, иже на котѡрыйждо рѡд навѡдимыѫ рѡдꙋ</span><br/><span>чловѣчьскомꙋ ꙗзвы и раны полѣзнѣ ради чловѣколюбїа</span><br/><span>прѣмнѡгаго навѡдѧй, ꙗко да иже къ грѣхꙋ наше</span><br/><span>неꙋдръжанїе и скорость, ꙗкоже нѣкотѡроѫ браздоѫ,</span><br/><span>божестъвныимь твоимь ꙋдръжиши страхѡм, еже не безчиннѣ</span><br/><br/><span>338</span><br/><span>двиꙃати сѧ на бож(ь)ствный ѡбразь, ни же доушевное</span><br/><span>благорѡдїе злѣ ѡбезчьщати: състави, молим сѧ, еже</span><br/><span>на ест(ь)ство наше нанѡсимѫѧ скорость и безгодное сїе</span><br/><span>ѡрѫжїе съмрꙿтное, съй мечь, да не ꙋмалены нас ѡт</span><br/><span>въсѣхъ ѧзыкь сътвориши, ни же мысльныим же и</span><br/><span>чювестьвным врагѡмь нашимь прѣдаси въ ꙋничиженїе.</span><br/><span>Запꙋстѣѫть гради, запꙋстѣшѫ тръжища, такожде и</span><br/><span>свѧщеннїи праздници и жрꙿтвы и бож(ь)стьвныхъ пѣсней</span><br/><span>събѡри мнѡжайшаа чѧсть ꙋмлькошѫ, дѡмѡве добрїи и</span><br/><span>велицїи ѡпꙋстѣшѫ по писанїꙋ, и нѣсть живѫщаго въ</span><br/><span>них. Страх и трепеть прїиде на ны, и тьма дебелаа и</span><br/><span>мрачнаа страшныѫ съмръти въсѣх покры. Не доспѣваемь,</span><br/><span>владыко, ꙋмершїихь, ꙗкоже обычай есть, плакати ѡставꙿшеи,</span><br/><span>и конецъ нас постиѕаетъ, и иных възыскꙋемъ плачѧщих</span><br/><span>нас и ѡбщемꙋ грѡбꙋ прѣдаем сѧ. И мы, живи ꙗвлѣѫще</span><br/><span>сѧ, ни же житиꙋ же непщꙋемь, ѡт страха страшныѫ сеѫ</span><br/><span>ꙗзвы въ малѣ и себе не вѣрꙋемь, съмръти образь и</span><br/><span>ꙗзвѫ къждо имѧще въ себѣ и мьчтаѫще сѧ и прѣжде</span><br/><span>съмръти страхѡмъ съмрътнымь лютѣ ꙋмираѫще. Сїа</span><br/><span>рѫкь наших плѡды, сїе лѫкавых и нечистыхь наших</span><br/><span>дѣанїй ключимый конець, сїа нечистѡты и неправды и</span><br/><span>заклинанїй лютаа исправленїа, съ трїглавный зъмїй,</span><br/><span>гѡркыми и ꙗдовытыми зѫбы нас хѡпивь, тлѧ съмрътнѫѧ</span><br/><span>сїѫ наведе; сих бо ради грѧдеть гнѣвь божїй на сыны</span><br/><span>непокоривыѫ. Тѣмже ни же мыслъныѫ очи възвести, ниже</span><br/><span>помолити сѧ чистѣ и милость твоѫ привлѣщи можем,</span><br/><span>тѧгѡтоѫ съмрътноѫ, ꙗкоже нѣкоторыимь врѣменемь,</span><br/><span>прѣкланѣемь къждо. Нѫ не прѣдаждь нас до конца имени</span><br/><span>ради твоего свѧтаго, ни же разори завѣть свой, ниже</span><br/><span>покаанїа и ѡбращенїа да ѡтъщетим сѧ врѣмени ѡкаанни,</span><br/><span>ихже ради и ꙗзвѫ съмрътнѫѫ сїѫ чловѣколюбнѣ наведе.</span><br/><span>Вѣмы, ꙗко множицеѫ покаати сѧ ѡбѣщахѡм сѧ и</span><br/><span>сльгахѡм и посѣченїꙋ по неплоднѣй ѡной смокѡвници ѡсѫдихѡм</span><br/><br/><span>339</span><br/><span>сѧ; нѫ и еще ї еще дльготръпи, чловѣколюбный дѣлателю,</span><br/><span>нехѡтѧй съмръти грѣшномоу, ꙗко еже ѡбратити сѧ и</span><br/><span>живꙋ быти емꙋ, иже седмьдесѧт седмицеѫ пращати братїам</span><br/><span>повелѣвый съгрѣшенїа, мѡгый ѡт жестокых и неплодных</span><br/><span>каменей въздвигнѫти чѧдаа Авраамоу, – тебѣ бѡ</span><br/><span>единомоу въсѣ възможна сѫть, ꙗже ѡт чловѣкь невъзможна,</span><br/><span>чловѣколюбче владыко, – да и на нас въ рѡд и рѡд</span><br/><span>прославит сѧ твое прѣсвѧтое имѧ, ѡтца и сына и свѧтаго</span><br/><span>доуха, н(ы)нѣ и присно.</span><br/><span>Молитва третїа тогожде. Владыко господи,</span><br/><span>боже нашь, истѡчниче жизни и бесъмрътїа, иже въсѣмь</span><br/><span>благыимь винѡвный датель, иже за ѧже къ създанїоу</span><br/><span>своемꙋ любве неизреченнаго чловѣколюбїа великое и паче</span><br/><span>ꙋма съхѡжденїе прїемъ, ꙗкоже и въ чрѣвѣ свѧтыѧ дѣвы</span><br/><span>пожити и въсего въсприѧти иже ѡт тебе създаннаго</span><br/><span>чловѣка, младен(ь)ц же его ради быти и младеньствовати</span><br/><span>пльтиѫ, ꙗко да ꙋбѡ и младенꙿствовавшїй ꙋмь ѡного</span><br/><span>ꙋтвръдиши и пльти принѧтїе еже по ест(ь)ствꙋ</span><br/><span>прѣспѣанми и възвращенїемъ несꙋменно покажеши: не помѣни</span><br/><span>наших безаконїй, пръвых и н(ы)нѣшнїихь Молим ти сѧ,</span><br/><span>чловѣколюбче, да не възмѣриши тѧжести грѣх наших</span><br/><span>ключимо въздаанїе; аще бѡ вънидеши въ сѫдъ съ</span><br/><span>рѡдѡмъ нашимъ симъ, никтоже прѣд тобѡѫ оправдит</span><br/><span>сѧ, нѫ погыбнеть ѡт земных всѣх нас памѧть. Помѣни,</span><br/><span>дльготръпе, щедрѡт твоих и милости твоѫ и иже къ</span><br/><span>ѡтцемъ нашимъ истинный завѣть твой, и да не</span><br/><span>погꙋбиши ѡставшее твое се малое стадѡ, страхѡмъ съкрꙋшеное</span><br/><span>и страшноѫ сеѫ ꙗзвоѫ съмѫщенное и недоꙋмѣѫще ѡт</span><br/><span>въсѫдꙋ. Помѣни, ꙗко ꙋср(ъ)дно належить помышленїе</span><br/><span>чловѣкꙋ на лѫкаваа ѡт юнѡсти егѡ, и никтоже чисть</span><br/><span>ст(ь) прѣд тобѡѫ. Виждъ съставленїе и ѡбразъ града</span><br/><br/><span>340</span><br/><span>нашегѡ, ѡт многых бывшꙋ ꙋмаленꙋ и ни же познаваемꙋ</span><br/><span>ꙋже ѡт прѣзмѣрныѫ бѣды и ꙗзвы. Виждъ ѡбщѫѧ</span><br/><span>печаль и съгласнаа стенанїа и болѣзньны къ рыданїемъ</span><br/><span>глас и молбѫ. Съхрани сыны ꙋмерших сирыих, ѡтче,</span><br/><span>единое печалныих ꙋтѣшенїе. Ꙋщедри по домовѡм оставшѧѫ</span><br/><span>младенцѧ, прѣжде даже познати нарицати ѡтца и матере</span><br/><span>по въсѫдоу ѡбнищавшѫѫ и плачемъ и гласы ꙋмилеными</span><br/><span>помощъ просѧще. Тѣх гласы ꙋмолень бѫди, владыко, даѫ</span><br/><span>и птенцемъ врановѡмъ пищѫ и скѡтѡвѡмъ, зане</span><br/><span>благодѣанїа твоего и милованїа мы ради грѣх наших недостѡйни</span><br/><span>есмы. Аще ли же где и нѣцїи сѫтъ по срѣд(и) нас,</span><br/><span>боѫще сѧ твоего имене, мала нѣкаа избраннаа чѧсть,</span><br/><span>сѣмѧ благословено, скрѡвище съкровенно, тебѣ единомꙋ</span><br/><span>вѣдомѡ и хранимо, и ѡнѣхъ, ꙗко благь, ѡ нас, молѧщих</span><br/><span>сѧ, послꙋшай, ꙗкоже Авраама ѡ Содѡмох, ꙗкоже Данїила</span><br/><span>ї Еремїѫ, бож(ь)стьвных сих пророкь, ѡ Исраилїтьскѡм</span><br/><span>плѣненїи твоѫ ꙋмоливших благость, да въ рѡд и рѡд</span><br/><span>славословит сѧ твоего чловѣколюбїа неислѣдїмаа пѫчина</span><br/><span>благод(ѣ)тиѫ прѣчистаго ти ѡтца и животворѧщаго ти</span><br/><span>доуха, моленїемъ и молитвами прѣчистыѫ ти матере,</span><br/><span>богонѡсных апостоль и въсѣхъ твоих свѧтыхь н(ы)нѣ и</span><br/><span>присно и въ вѣкы.</span></p></div>
</div>

	</div>

	<div id="footer">
		
		<div>&copy; Софийски университет &bdquo;Св. Климент Охридски&ldquo; 2011-2019</div>
		
	</div>

</div>

</body>
</html>
