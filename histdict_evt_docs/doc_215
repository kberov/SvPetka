<!DOCTYPE html>
<html>
<head>
	<title>Text Corpus - Vita</title>
	<meta charset=utf-8" />
	<link rel="stylesheet" type="text/css" href="/static/css/style.css" />
	<link rel="stylesheet" type="text/css" href="/static/css/dict_edit.css" />
	<link rel="stylesheet" type="text/css" href="/static/css/dict_public.css" />
	<link rel="stylesheet" type="text/css" href="/static/css/textcorpus.css" />
	<link rel="stylesheet" type="text/css" href="/static/css/textcorpus_search.css" />
	<link rel="shortcut icon" type="image/vnd.microsoft.icon" href="/static/images/hdict-logo.ico" />
	
	<script src="/static/js/jquery-1.11.2.js"></script>
	<script src="/static/js/jquery-migrate-1.2.1.js"></script>
	<script src="/static/js/jquery.ez-pinned-footer.js"></script>

<script>
	$(window).load
	(
		function (){
			$("#footer").pinFooter('static');
		}
	);

	$(window).resize
	(
		function (){
			$("#footer").pinFooter('static');
		}
	);
</script>




<link rel="stylesheet" type="text/css" href="/static/css/tipTip.css" />
<script src="/static/js/jquery.tipTip.minified.js"></script>

<script>
function confirm_deletion(ttl){
	var msg = "Сигурни ли сте, че искате да изтриете този текст?"
	return confirm(msg);
}

function showInfo(obj, ids){
	var content = "<div>";
	$(ids).each
	(
		function (idx, id){
			obj_class = $(id).attr("class");
			if (obj_class == "comment"){
				title = "Бележка под линия";
			}
			else{
				title = "Разночетене";
			}
			content = content+"<h1>"+title+"<\/h1>";
			content = content +"<p>"+$(id).html()+"<\/p>";
		}
	);
	content = content+"<\/div>";
	$(obj).tipTip({content: content, maxWidth: "400px", defaultPosition: "top", delay: 100, activation: "click", keepAlive: true});
}

$(window).load
(
	function (){
		if ($("div.editor_text").html().trim() == ""){
			$("div.editor_text").css("margin-top", "0px");
		}
	}
);

</script>


</head>

<body>

<div id="container">

	<div id="header">
		
			
			<a href="/" title="Български исторически речник">
			
			<img src="/static/images/logo.png" alt="Лого" />
			</a>
		
	</div>

	<div id="menu">
		
		<ul>
			
			<li><a href="/session/login" title="">&raquo;&nbsp;Вход</a></li>
			
			<li><a href="/textcorpus/list" title="">&raquo;&nbsp;Текстов&nbsp;корпус</a></li>
			
			<li><a href="/chronograph/clist" title="">&raquo;&nbsp;Хронограф</a></li>
			

			
			<li><a href="/oldbgdict/oldbg_search" title="">&raquo;&nbsp;Стб.&nbsp;речник</a></li>

			
			<li><a href="/dictionary/search" title="">&raquo;&nbsp;Ист.&nbsp;речник</a></li>
			
			<li style="margin-left:20px"><a href="/dictionary/resolve_forms" title="">&raquo;&nbsp;Словоформи</a></li>
			
			

			
			<li><a href="/evtdict/evt_search" title="">&raquo;&nbsp;Евт.&nbsp;речник</a></li>
			
			

			
			<li><a href="/trmdict/trm_search" title="">&raquo;&nbsp;Терм.&nbsp;речник</a></li>
			
			

			
			<li><a href="/textcorpus/search" title="">&raquo;&nbsp;Търсене</a></li>

			<li><a href="http://e-medievalia.uni-sofia.bg/moodle" title="">&raquo;&nbsp;Средновековен&nbsp;речник</a></li>
			
		</ul>
		
	</div>

	<div id="content">
		

<div class="content_title">
	Текстов корпус
</div>


	
		<div class="content_title title_lang_chu">
			<span>Похвалное свѧтомоу Михаилоу воиноу, съписаное Еѵѳимїемь, патрїархом Трънѡвскым.</span>
			
		</div>

	<div id="doc_header">
	

	
		
		
			<span class="label">Заглавие на латински:</span>Vita<br />
		
	

	
		
		
			<span class="label">Жанр:</span>Житие<br />
		
	

	
		
		
			<span class="label">Автор:</span>Патриарх Евтимий<br />
		
	

	
		
		
			<span class="label">Преведен?:</span>не<br />
		
	

	
		
		
			<span class="label">Дата на ръкописа:</span>XIV в<br />
		
	

	
		
		
			<span class="label">Дата на превода:</span><br />
		
	

	
		
		
			<span class="label">Дата на преписа:</span>XV в<br />
		
	

	
		
		
			<span class="label">Правопис:</span>Среднобългарски<br />
		
	

	
		
		
			<span class="label">Име на ръкописа:</span>mmmmm<br />
		
	

	
		
		
			<span class="label">Хранилище на ръкописа:</span><br />
		
	

	
		
		
			<span class="label">Сигнатура на ръкописа:</span><br />
		
	

	
		
		
			<span class="label">Издание:</span>Werke des Patriarchen von Bulgarien Euthymius  (1375-1393) nach den besten Handschriften herausgegeben von Emil Kałužniacki. Wien 1901, с. 170-180.<br />
		
	

	
		
		
			<span class="label">Страници:</span>170-180<br />
		
	

	
		
		
	

	
		
		
	

	
		
		
			<span class="label">doc_id</span>doc_215<br />
		
	

	
		
		
	

	</div>

<div class="real_text">
	<div class="body">
		<p><span class="pagenum"><span>170</span></span><br/><br/><span>І. Радости вина д(ь)несь и настоѫщее тръжьство,</span><br/><span>тайно веселѧ любопразденстъвныих доушѧ. Соугоубѡ веселїе</span><br/><span>д(ь)несь, соугоубъ пиръ, соугꙋбо славословїе, согоубь</span><br/><span>и събѡръ аг͠гелѡмь и чловѣкѡмь. Иже въ цр(ъ)ковь</span><br/><span>въхѡд дѣвы и богородицѫ, господнѧ матере, вчера ѡбрадованнѣ</span><br/><span>и въседоушнѣ праздновахѡмь, д(ь)несь же пакы</span><br/><span>славнаго Михаила сънидохѡм сѧ ч(ь)стное тръжьствовати</span><br/><span>тръжество. Нѫ божїй матери и дѣвѣ и богородици длъжный</span><br/><span>пръвѣе достоить ѡтдати длъгь и тако на вѡина</span><br/><span>възыти повѣст(ь). Что оубо вчера праздновахѡмь и</span><br/><span>который той достоень въздамы длъгь, Хероувїмь славнѣйшой,</span><br/><span>Серафїмь вышьшой и въсѣх просто прѣнебесныих</span><br/><span>вѡинствь? Никтоже той по достоанїꙋ възможетꙿ</span><br/><span>ѡтдати длъгь, ибѡ небо и землѧ исплънившаго въ себѣ</span><br/><span>поноси, творца мироу, съдѣтелѣ твари, єгоже ни оумь</span><br/><span>постигнѫти, ни слово съказати възмагаеть, вь чрѣвѣ та</span><br/><span>приѧть. Тѣмже ѡбрадованїе тъчїѫ, єже нас наоучи, то</span><br/><br/><span class="pagenum"><span>171</span></span><br/><br/><span>и принѡсим, съ аг͠геломь глаголѧще: „Радоуй сѧ, ѡбрадованнаа,</span><br/><span>господь с тобоѫ” и пръвѣе с тобоѫ и н(ы)нѣ с</span><br/><span>тобоѫ и в вѣкы с тобоѫ, ꙗко прѣвышьши въсеѫ твари</span><br/><span>ты ꙗвила сѧ єси. Вчера праздновахѡмь єже въ цр(ъ)ковь</span><br/><span>богородицѫ въхѡд, свѣтлое дѣвь и отрокѡвицꙿ</span><br/><span>провожденїе, єже съ выше и из начѧль богоѡт(ь)цъ проѡбрази:</span><br/><span>„Приведѫт сѧ – рекь – царю дѣвы въ слѣд</span><br/><span>єѫ и искрънѧѧ єѫ приведѫт сѧ, въведѫт сѧ въ цр(ъ)ковь</span><br/><span>царевѫ.” Не бѡ въсѧ въ невъхѡдимаа въведошѧ</span><br/><span>сѧ, єдина же та отроковица въведена быст(ь), ꙗко достойна</span><br/><span>таинства послоуженїꙋ, прѡчѧѧ же дѣвы въ слѣд єѫ въ</span><br/><span>цр(ъ)ковь тъчїѫ. И бѣ тогда видѣти страннѫ и оужаснѫ</span><br/><span>вещь въсѣм, иже тогда зрѧщимь: отроковицѫ, малѣйшѫѧ</span><br/><span>ѡт въсѣх, пророчьскыма, свѧщенничьскама приемлемѫ</span><br/><span>рѫкама и въ вънѫтрънее завѣсы въводимѫ, идеже архїєрей</span><br/><span>єдиноѫ въхождааше лѣта. И не просто нѣкако, нѫ</span><br/><span>на горнѣйшимь тѫ поставлѣеть степени: Радоуй сѧ, –</span><br/><span>глаголѧ – възведенїе рѡда, прѣматернѧѫ клѧтвы свобожденїе,</span><br/><span>Адамово избавленїе. Тебе прорѡци проповѣдашѧ,</span><br/><span>тебе праведници оублажишѧ. Ты єси запечатлѣннаа кнїга,</span><br/><span>врътоградъ заключенный, Гедеѡново роуно, камень несѣкомый,</span><br/><span>дверъ затворенаа. Ты єси златаа рѫчка, жезлъ</span><br/><span>Аарѡновь. Ты єси стамна, имѧщїа по малѣ маннѫ Христа</span><br/><span>въ себѣ. Ты єси Нѡевь кѡвчегь, спасти хотѧ ѡт потопа</span><br/><span>грѣховнаго весь миръ. Ты єси неѡраннаа бразна и Іаковлѣа</span><br/><span>лѣствица. Тебе въси оублажаѫть рѡди, землѣ въсхвалить,</span><br/><span>аг͠гели послоужѫть, влъсви поклѡнѧт сѧ, Геѳсимани</span><br/><span>въмѣстить, небеса подимѫть. Грѧди ѡт Ливана, невѣсто,</span><br/><span>– Соломѡново да припѣваѫ и азъ, – грѧди ѡт Ливана!</span><br/><span>Сїа оубо Захарїи вънѧтръ ѡлтарѣ къ отроковици</span><br/><span>вѣщаѫщоу, съ свѣщами рѡдителїе и отрокѡвицѧ въ</span><br/><span>цр(ъ)кви стоѫще и гѡрѧщѫѧ въсѧ въ рѫкоу тыѧ дръжѧще</span><br/><span>и таковаа ѡт свѧщенника Захарїѫ слышѫще, чюждаахѫ сѧ,</span><br/><span>недооумѣѫще сѧ къ себѣ, и глаголаахѫ: Что</span><br/><br/><span class="pagenum"><span>172</span></span><br/><br/><span>єст(ь) прѣславное се и недооумѣнное чюдо, котораа вещь,</span><br/><span>котораа тайна се? Кто видѣ или кто слыша ѡт вѣка и</span><br/><span>родѡвь отроковицѫ трилѣтнѫ, въ свѧтаа свѧтыхь въводимѫ</span><br/><span>и на рѫкоу приемлемѫ въ невъхѡдимых свѧтительскоу?</span><br/><span>Что вещь, что съмотренїе? Сїа и сицеваа тѣмь</span><br/><span>въ себѣ помышлѣѫщимь и глаголѧщимь, Захарїа пръвыихь</span><br/><span>дръжаше сѧ глаголъ, къ отроковици Марїи вѣщаѧ:</span><br/><span>Ты єси потрѣбленїе клѧтвѣ, ты єси Соломѡновь въсеч(ь)стный</span><br/><span>ѡдръ и пророкѡмь събытїе, праведнымь радост(ь).</span><br/><span>свѧтительствоу красота, рѡдꙋ назданїе. Сего ради</span><br/><span>отрокѡвицѧ възлюбишѫ тѧ, въ вонѧ мѵра твоего текѡшѧ,</span><br/><span>въведе тѧ царь въ клѣть, рекше въ цр(ъ)ковь своѫ.</span><br/><span>Тѣмже слыши. дъщи, ѧже ѡт мене глаголы и виждь</span><br/><span>оуготованное тебѣ мѣсто. И абїе въземь, посади ѫ на</span><br/><span>горнѣйшемь свѧтительскомь прѣстѡлѣ. И се аг͠гелъ Гаврїилъ,</span><br/><span>съ небесе пришед, пищѫ той принесе, и тако вънѧтръ</span><br/><span>аг͠геломь вынѫ питаема бѣше. Отроковицѧ сїа зрѧще,</span><br/><span>оужасомь исплънены бѣшѧ и такѡваа къ ней възываахѫ:</span><br/><span>Распалила єси ср(ъ)дце наше. сестро наша, невѣсто, распалила</span><br/><span>єси ср(ъ)дце наше. Виждь и приклони оухо твое</span><br/><span>къ Гаврїиловоу благовѣстїꙋ. Въжделѣ бѡ царь добротѣ</span><br/><span>твоей; сего ради лицоу твоемоу помѡлѧт сѧ бѡгатїи</span><br/><span>людсти.</span><br/><span>ІІ. Сїа оубо тъгда съдѣашѧ сѧ и конець приѧшѧ,</span><br/><span>нам же къ прѣдлежѫщой винѣ достоить обратити слово.</span><br/><span>Грѧди оубо ми н(ы)нѣ христоименитое мнѡжьство, грѧдѣте</span><br/><span>Христови людїе избраннїи, царїе земстїи и кнѧѕи,</span><br/><span>бѡгатїи и людстїи, свѧщенникь аг͠гелѡлѣпный чине, старци</span><br/><span>съ юнѡтами, старицѧ и отрокѡвицѧ. Видимь, кто събра</span><br/><span>нас д(ь)несь, котораа царскаа трѫба, котѡрїи ѡрѫженѡсци,</span><br/><span>котораа нѫжда? Нѫ въсѣко речете, ꙗко ничтоже ѡт сих;</span><br/><span>вѡнискый бѡ въстрѫби глас и въсѣх нас зде съвъкоупи.</span><br/><span>Михаилъ. великый призываеть воинь, и кто не потечеть?</span><br/><br/><span class="pagenum"><span>173</span></span><br/><br/><span>Михаилъ, славный вѡевода, изрѧдный храбѡрникь, благочьстїа</span><br/><span>твръдый стлъпъ, непобѣдимый ѡрѫжникь, прѣкраснаа</span><br/><span>ѕвѣзда, иже ѡт младенства себе богови освѧтивы,</span><br/><span>стрѣла божїа избраннаа, млънїа блистаѫщїа сѫщїих</span><br/><span>окръстъ, гражданинь вышнѣго Ієросолима, высокопарный</span><br/><span>ѡрелъ. Нѫ что ми много ѡ сих истъщавати слово?</span><br/><span>Егоже бо свѧтаа тройца почьте, въсѣчьскых иных не</span><br/><span>трѣбоуеть похваль. Нѫ, аще годѣ єст(ь), видимь, ѡт которааго</span><br/><span>мѣста и странѫ таковый къ намь прїиде храбѡрникъ.</span><br/><span>ІІІ. Рѡманїа оубо сице обычнѣ зовомаа того изнесе,</span><br/><span>рожденїе и въспитанїе весь, глаголемаа Потоука. Ꙗко оубо</span><br/><span>съмысломь оукрѣпи сѧ и въ юношьскый прїиде възрастъ,</span><br/><span>въ въсѣх хождааше запѡвѣдехь господьних, непорочнѣ</span><br/><span>прѣбываѧ въ цѣломѫдри и чистотѣ, въ кротости и</span><br/><span>простотѣ. Ѕѣлѡ бѡ ѡт благорѡдных и нарѡчитых сый,</span><br/><span>въсѣми вѣдомь бѣ и за прѣкрасное лѣпѡты и възраста</span><br/><span>въ вѡинскый избирает сѧ чинь и, тако прѣбываѧ, въсѧ</span><br/><span>въ добрѡдѣтѣлех своѧ иждиваше д(ь)ни. Мнѡгы же</span><br/><span>побѣды на бранех показа различныих, а ради сего и въ</span><br/><span>вѡеводскый въчинень бываеть санъ. Мнѡгымь оубо вѡемь</span><br/><span>под нимь сѫщимь. въсѣ бранна оустрааема бѣхѫ добрѣ</span><br/><span>же и по лѣпотѣ. Ѡт сѫдꙋ оубо слоух о немь по въсѫдоу</span><br/><span>прошед, въсѣм вѣдома того оустрои.</span><br/><span>ІV. Не по мнѡѕѣ оубо брань слыша сѧ и брань</span><br/><span>паче въсѣх лютѣйшаа. Божїимꙿ бѡ тогда попоущенїемь –</span><br/><span>ими же сѫдбами, вѣсть тъ единь, – до конца повоевань</span><br/><span>бѣше ѡт Римлѣнꙿ весь Гръчьскый рѡд, єлико съ въсѣми</span><br/><span>и царствоуѫщїи Кѡнстантїновь под собоѫ имѣти град и</span><br/><span>въсѧ ѡкръстныѧ єго страны на лѣта мнѡга. Еѳїоплѣне</span><br/><br/><span class="pagenum"><span>174</span></span><br/><br/><span>же и Агарѣне брань великѫ и несътръпимѫ на Римлѣны</span><br/><span>подвигѡшѧ. Ꙗко оубо сїа слышавше Римлѣне, мнѡгы и</span><br/><span>ти събрашѧ вѡѧ. Тогда оубо. тогда и славный призывает сѧ</span><br/><span>Михаилъ съ въсѣмꙿ вѡинствомь. Томоу же пришедшоу,</span><br/><span>оурѧждено быст(ь) въсе Римлѣнское вѡинство, и обѡимь</span><br/><span>оубо съшедшим сѧ бранемь, мнѡжьство познавааше сѧ</span><br/><span>Агарѣнское много. Доблый же Михаилъ, ꙗко мнѡжьство</span><br/><span>Агарѣнское много сѫще быти оусмотри, своѧ оутвръждааше</span><br/><span>вѡѧ, глаголѧ: Страха же их не оубѡйте сѧ, ниже</span><br/><span>съблазните сѧ, ꙗко с нами богъ. Не спасет сѧ царь</span><br/><span>многоѫ силоѫ и исполинъ не спасет сѧ въ мнѡжьствѣ</span><br/><span>крѣпости своеѫ. Сїи на кѡлесницах и сїи на кѡнех, мы</span><br/><span>же въ имѧ господа бога нашего призѡвемь: Прочее, помощь</span><br/><span>наша въ имѧ господне, сътворшаго небо и землѧ.</span><br/><span>Бранемь оубо обѡимь, дроугъ на дроуга себе опльчившимь,</span><br/><span>не възмогѡшѧ противити сѧ Римлѣне и абїе бѣгоу сѧ ѧшѧ.</span><br/><span>Ꙗко оубо сїа видѣ бож(ь)ствный Михаилъ, ненадеждномоу</span><br/><span>почюдив сѧ бѣгствоу и на небо въздѣавь</span><br/><span>рѫцѣ съ очима, глаголѧ: Къ тебѣ възведох очи мои,</span><br/><span>живѫщомоу на небесех. Се, ꙗко очи рабь въ рѫцѣ госпѡдей</span><br/><span>своих и ꙗко очи рабынѧ въ рѫкоу госпождѫ своѫ, тако</span><br/><span>очи наши къ господоу богоу нашемоу, дондеже оущедрит</span><br/><span>ны. И сїа рекь. видѣ мнѡжьства Римлѣнскаа вънезаапѫ</span><br/><span>без вѣсти бывша и въ пропасти распаденїа себе съкрывшѫ,</span><br/><span>себе же єдиного по срѣдѣ варварь оставлена. Знаменїе</span><br/><span>въ скорѣ кр(ъ)стное на лици сътворь. и въсе поѡстривь</span><br/><span>на брань вѡинство, мѫжьскы храбѡрствѡваахѫ и мѫжьскы</span><br/><span>побѣждаахѫ иже съ Михаиломь, варвари же, на мнѡжьства</span><br/><span>надѣѫще сѧ вѡинска, ѡпльчаахѫ сѧ ѕѣлѡ. Господь</span><br/><span>же, и въ семь волѧ бѡѫщих сѧ єго сътворь, своего</span><br/><span>раба неврѣдна хранѣше; мльнїамь бѡ и грѡмовѡмь напрасно</span><br/><span>на съпрѡтивныѧ нападшимь, въ страх несътръпимь</span><br/><br/><span class="pagenum"><span>175</span></span><br/><br/><span>тѣх въложи. Тѣмже, ꙗко видѣшѧ страшное се и несътръпимое</span><br/><span>прѣщенїе божїе, въ скорѣ къ бѣгствоу ꙋстръмишѧ сѧ</span><br/><span>и мнѡга троупїа ѕвѣремь земнымь и птицамь</span><br/><span>небеснымь ѡставишѧ на сънѣдь. Бож(ь)ствный же вѡевода,</span><br/><span>бож(ь)ствнѫѧ побѣдѫ извѣстно видѣвь, богови благодарестъвныѧ</span><br/><span>ѡт доушѧ възсилааше пѣсни: Възнесѫ тѧ. –</span><br/><span>глаголѧ – господи, ꙗко подѧть мѧ, и нѣси възвеселиль</span><br/><span>врагь моих о мнѣ. Господи, боже мой, възвах к тебѣ. и</span><br/><span>исцѣлил мѧ єси. Господи, възвель єси ѡт ада доушѫ</span><br/><span>моѫ и спасль мѧ єси ѡт нисхѡдѧщїих въ рѡвь. Бѣ бѡ</span><br/><span>видѣти зде Мѡѵсеовы исплънѣемы глаголы. єже: „Како</span><br/><span>поженеть єдинь тысѫщѫ и два двигнета тъмы, аще не</span><br/><span>богъ ѡдаст(ь) их и господь прѣдаст(ь) их?”</span><br/><span>V. Ꙗкоже оубо видѣ праведный врагы до конца</span><br/><span>въ стоуд ѡблъчены вѣчень и свое до конца богомъ</span><br/><span>съхранено вѡинство, съ свѣтлоѫ побѣдоѫ въ своѫ ѡтхождааше</span><br/><span>странѫ. И ꙗко тамо приближи сѧ, въсѣ своа</span><br/><span>ѡтпоусти вѡинства съ мнѡгымь дръзновленїемь и корыстїѫ,</span><br/><span>сам же съ своими отрѡкы къ своемоу ꙋстръми сѧ</span><br/><span>поити домоу. О семь оубо томоу тъщѫщоу сѧ и спѣшѫщоу,</span><br/><span>прїиде до Тирайскаго мѣста. обычнѣ сице зовомаго.</span><br/><span>и съсѣде, еже оупокоити себе же и кѡнѧ своѧ.</span><br/><span>Отрѡкы оубо ѡтпоусти, за еже пасти конѧ, сам же тоу</span><br/><span>почить, єдиного себѣ кѡнѣ и отрока оставль. Бѣше оубо</span><br/><span>тоу, близь нѣгде, єзерѡ въ немже зъмїй живѣше лють</span><br/><span>и прѣвеликь, исходѧ вънѣ и поꙗдаѧ чловѣкы и скѡты.</span><br/><span>Въ сънъ оубо тъ съведень бывь глѫбокь ѡт пѫтнаго</span><br/><span>трꙋда, рабь єго, иже съ нимь. дымь нѣкако чюдень</span><br/><span>исходѧщь видѣвь, тамо оустръми сѧ бываемое оусмотрити.</span><br/><span>Шед оубо тамо, обрѣте дѣвицѫ, оу єзера сѣдѧщѫ</span><br/><span>и плачѧщѫ. Томоу же винѫ плача истѧжѫщоу, ѡтвѣща</span><br/><span>она съ слъзами и съ рыданїемь плача жалостнѣ же и</span><br/><br/><span class="pagenum"><span>176</span></span><br/><br/><span>оумиленнѣ: Ѕвѣринѣго ради зде приведѡшѧ мѧ сънѣденїа.</span><br/><span>Ибо въ семь єзерѣ ѕвѣрь живеть ѕѣлѡ лють и чловѣкы</span><br/><span>и скѡты нещѫдно, исходѧ, поꙗдаеть и никтоже не можеть</span><br/><span>противити сѧ ємоу. Сего ради и град съй,</span><br/><span>таковыѫ хотѧ прѣмѣнити сѧ нѫждѫ, оусмотри чѧда</span><br/><span>своа по єдиномоу и єдиномоу ѡтдати томоу на сънѣдь.</span><br/><span>И се н(ы)нѣ ѡтцоу моемоу длъжный прїиде рѧд и приведе</span><br/><span>мѧ самь. И се ждѫ, когда прїидеть и поглътитꙿ</span><br/><span>мѧ окааннѫѧ, ожидаѫ доушѫ моеѫ оумиленное разлѫченїе.</span><br/><span>Оувы мнѣ, оувы мнѣ, како прѣтръпѧ горкое ѕвѣрѣ сънѣденїе?</span><br/><span>Въси оубо, иже слъзы имѧщеи, мене плачите сѧ,</span><br/><span>ничимже кого обидѣвшѫѧ и оумиленнѣ погыбаемѫ, оувы!</span><br/><span>Глагола къ ней отрокь: И по что оубо єдина сѣдиши</span><br/><span>зде и не ѡтбѣгаеши ѡт сѫдоу, никомоу же тебе зрѧщоу</span><br/><span>зде? Она же ѡт ср(ъ)дца срѣды, ѡт глѫбины доушевныѫ</span><br/><span>въздъхнѫвь, рече: Лють єст(ь), юноше, ѕвѣрь и</span><br/><span>ѕѣлѡ лють и не имать кто камо оубѣгнѫти ѡт сверѣпства</span><br/><span>єго. Нѫ, молѧ тѧ, отиди въ скорѣ ѡт сѫдоу и</span><br/><span>прочее не късни, ꙗко да не и самь съ тѣломь доушѫ злѣ</span><br/><span>изꙿвръжеши; ѡтнѫд бѡ никакоже чловѣка боит сѧ. Възбънѫвь</span><br/><span>оубо стратилатъ и съ собоѫ отрока не обрѣть,</span><br/><span>чюждааше сѧ о того лишенїи. Абїе же прїиде онъ и винѫ</span><br/><span>ѡтхожденїа по дробноу томоу сказа. Ревностїѫ оубо бож(ь)ствноѫ</span><br/><span>раждег сѧ тъ и ср(ъ)дце ненадеждныимь</span><br/><span>оуꙗзвивь слышанїемь, никакоже ѡтложи, нѫ, въ скорѣ</span><br/><span>шед и отроковицѫ тамо обрѣть, и винѫ въпрашааше тоѫ</span><br/><span>тоу закъснѣнїа. Она же ѡт прѣжде реченыих ничтоже</span><br/><span>съкрыть, нѫ въсѣ по дробноу томоу сказа. Он же на</span><br/><span>милость прѣклонꙿ сѧ, отроковицѫ глаголы оуꙗзвень, на</span><br/><span>молитвѫ прѣклони себе и помоли сѧ къ богоу, сице глаголѧ:</span><br/><span>Боже, иже въ тройци свѧтѣй покланѣемый иже</span><br/><span>въсѧ тварь своеѫ окръмлѣѧй прѣмѫдростїѧ, изводѧй</span><br/><br/><span class="pagenum"><span>177</span></span><br/><br/><span>окѡванныѧ мѫжьствомь, избавлей Данїила, своего пророка,</span><br/><span>ѡт оусть львѡвь и своѫ рабѫ, пръвомѫченицѫ Ѳеклѫ,</span><br/><span>такожде ѡт ѡгнѣ и ѡт оусть львѡвь и Іѡнѫ ѡт чрѣва</span><br/><span>кѵтова, ты и н(ы)нѣ, владыко, призри на достоанїе свое</span><br/><span>и не прѣдаждь єѫ поглъщеннѣ быти ѡт лѫкаваго дїавѡла.</span><br/><span>Ибѡ ѡргань себѣ ключимь лютаго сего обрѣть</span><br/><span>зъмїа, и симь озлоблѣти начинаеть изрѧдное твое създанїе,</span><br/><span>єгоже самь своеѫ искоупиль єси кръвїѫ. Сего ради твое</span><br/><span>молѧ многое милоср(ъ)дїе послати ми въ скорѣ своѫ помощь,</span><br/><span>ꙗко да иже въ семь ѕвѣри живѫщаго побѣждѫ</span><br/><span>дїавѡла, ꙗкоже иногда сподобиль єси свѧтаго своего</span><br/><span>оугодника Ѳеѡдѡра, ꙗко да и въ семь прославит сѧ прѣч(ь)стное</span><br/><span>и великолѣпное имѧ твое, ѡтца и сына и свѧтаго</span><br/><span>доуха, н(ы)нѣ и присно и въ вѣкы вѣкѡмь, аминь.</span><br/><span>VІ. Скончавшꙋ оубо томоу молитвѫ, абїе зъмїй</span><br/><span>ѡт єзера исхождааше, ѕвизданїа и сѡпанїа безмѣстнаа</span><br/><span>творѧ и въсѣкь оужасаѫща възрастъ. Ꙗко оубо свѧтый</span><br/><span>зъмїа тако идѫща видѣвь, въ скорѣ отрокоу съ конемь</span><br/><span>далече ѡстѫпити повелѣ, сам же, въземь свой мечь и</span><br/><span>щить, непотрѧсноѫ стоаше доушеѫ, ѡжидаѧ того пришествїе.</span><br/><span>Нѫ зде ми оубо приклѡните слꙋхы, зде сънидѣте сѧ</span><br/><span>въси и оумное ѡтвръзѣте оухо и видимь чюдо,</span><br/><span>страха и оужаса въсѣко исплънено. Видимь видимаго къ</span><br/><span>невидимомоу оплъчаѫща сѧ, не бѡ къ чловѣкоу, нѫ къ</span><br/><span>самомоу невидимомоу оплъчаѫща сѧ врагоу. Стѡахѫ оубо</span><br/><span>аг͠гели, невидимо почьсти дръжѫще, и владыка раба възмагааше,</span><br/><span>зрѧ своимь владычнымь обложима того о чловѣцѣх</span><br/><span>чловѣколюбїемь. Лѫкавомоу на нь оустръмившоу сѧ</span><br/><span>зъмїꙋ и главѫ на высотѫ въздвигшоу, опашїѫ же</span><br/><span>своеѫ шествовааше по вѡдах. И ꙗко ближае быст(ь),</span><br/><span>многострашнѫѧ и злѫѧ своѫ съ высоты прѣклони главѫ,</span><br/><span>на три съженѧ или на четыри на высотѫ въздвиженѫ,</span><br/><br/><span class="pagenum"><span>178</span></span><br/><br/><span>и оуста ненасытима развръзь, готовѫ себѣ того имѣѧ</span><br/><span>ловитвѫ, абїе дивный страдалець, мечь напрасно извлъкь,</span><br/><span>многолѫкавнѫѧ и злѫѧ того ѡтсѣче главѫ. Злонравный</span><br/><span>же тъ зъмїй, злонравнѫѧ своѫ свивь опашь, оудари свѧтаго</span><br/><span>въ деснѫѧ ланитѫ и въ лѣвѫѧ рѫкѫ, оуꙗзви того</span><br/><span>ѕѣлѡ лютѣ, сам же до конца оумръщвень бывь, птицамь</span><br/><span>и чрьвемь сладкаа сънѣдь ꙗвль сѧ. Граждане же, ꙗко се</span><br/><span>оувѣдѣвше, изыдѡшѧ въ срѣтенїе єго. славѧще и хвалѧще</span><br/><span>бога и того оугодника Михаила. Дѣвицѫ же цѣлѫ</span><br/><span>и неврѣдимѫ рѡдителемь прѣдасть, наоучивь тѣх правыѫ</span><br/><span>дръжати сѧ вѣры и чистыѫ ѧже къ богоу любве и того</span><br/><span>вѣдѣти ненадеждное се даровавꙿшаго тѣмь чѧдо. И весь</span><br/><span>оубо оутвръди тогда града того събѡръ въ божїимь</span><br/><span>прѣбывати страсѣ и того чистѣ заповѣди хранити, абїе</span><br/><span>къ своемоу ѡтхождааше домоу, имѣѧ прѣдреченнѫѧ ѡт</span><br/><span>врага ꙗзвѫ.</span><br/><span>VІІ. Врѣмѧ же оубо мало тамо прѣбывь, въсѣ</span><br/><span>дѡма своего добрѣ оурѧдивь и въсѣ имѣнїа своа цр(ъ)квамь</span><br/><span>и нищїимь и оубѡгымь раздавь, блаженнымь оуспе</span><br/><span>съномь, доушѫ єго свѧтымь даронѡсѧщимь аг͠гелѡмь.</span><br/><span>Ѡт сѫдꙋ оубо праведници радѡваахѫ сѧ, мѫченици срѣтаахѫ,</span><br/><span>прѣподѡбнїи лѡбзаахѫ, Христос вѣнчавааше, небеса</span><br/><span>въсприѧшѧ, и възыде до домоу божїа въ гласѣ радѡванїа</span><br/><span>и исповѣданїа шоума праздноуѫщих. Мнѡга же исцѣленїа</span><br/><span>сътвори богъ єго ради, и ѡт толѣ даже и до н(ы)нѣ</span><br/><span>въси, иже съ вѣроѫ къ рацѣ єго прихѡдѧщеи, различнаа</span><br/><span>приємлѧть исцѣленїа, ємоуже аще хѡтѧть недѫгоу. По</span><br/><span>мнѡгыих же лѣтѣх царь Блъгарскый Калѡїѡаннъ, єгда</span><br/><span>на Гръкы прѣпоаса сѧ и въсѧ грады их разори, оувѣдѣвь</span><br/><span>ꙗже о свѧтѣмь Михаилѣ и шед, съ великоѫ чьстїѫ</span><br/><span>принесе въсесвѧтое єго тѣло и, многоч(ь)стнѣ опрѧтавь,</span><br/><br/><span class="pagenum"><span>179</span></span><br/><br/><span>положи въ велицѣй цр(ъ)кви патрїархїи, идеже до д(ь)несь</span><br/><span>лежить, различнаа въсѣмь подаваѧ исцѣленїа.</span><br/><span>VІІІ. Ты же, послоушателю, не, ꙗко мр(ъ)тви сѫть</span><br/><span>кѡсти, зри, нѫ невидимо ѡт них исходѧщѫѧ благод(ѣ)ть</span><br/><span>съматрѣй. Вѣры очима възри, и невѣдомѣ прїимеши</span><br/><span>несказаннѫѧ благод(ѣ)ть. Освѧти сѧ пристѫпивь, наслади сѧ</span><br/><span>въсприемь, невѣрїа ѡтрини помыслы. Любить бѡ</span><br/><span>господь своѧ оугѡдникы паче въсѣх селъ Іакѡвль; настѫпати</span><br/><span>на зъмїѧ и скѡрпїѧ и на въсѧ силѫ вражїѫ</span><br/><span>даст(ь) имь; имена их написана сѫть на небесех, нѫ и</span><br/><span>доушѫ их тамо ликьствоуѫть. Тѣмже н(ы)нѣ и аг͠гели</span><br/><span>ликъствѡвати съ нами прїидѡшѧ, своего клеврѣта почьсти</span><br/><span>хѡтѧще. Не стыдѧт бѡ сѧ съ нами тръжьствовати,</span><br/><span>и свѣдѣтель вѣрень, глаголѧй: „Д(ь)несь аг͠гелскаа</span><br/><span>вѡинства въ памѧть страстотръпець прїидѡшѧ вѣрных</span><br/><span>мысли просвѣтити.” Оумныма къ богоу възирай очима,</span><br/><span>ꙗко да, ѡт него възмагаемь, подражатель праведнаго бѫдеши.</span><br/><span>Не плача бѡ и сѣтѡванїа, нѫ веселїа и радости</span><br/><span>єсть д(ь)нь. Похвалѣемоу бѡ праведникꙋ възвеселѧт сѧ</span><br/><span>людїе. Праведнымь оубо дѡвлеть въ похвалѫ съдѣаннаа</span><br/><span>ѡт них истина, прѡчїим же ѡт слѡвеснааго слѡженїа</span><br/><span>съставлѣѫт сѧ похвалы. Тѣмже оубо, єгда повѣдаемь</span><br/><span>житїа иже въ благочьсти скѡнчавшїих сѧ, славимь пръвѣе</span><br/><span>владыкѫ рабѡвь, похвалѣем же праведных ради свѣдѣтелствь,</span><br/><span>ихже съвѣмы, възвеселѣем же люди о слышани</span><br/><span>благыхь. Сего ради н(ы)нѣ нашего вѣнечника съ свѧтыми</span><br/><span>ꙗко свѧта похвалѣемь, съ праведными ꙗко праведна, съ</span><br/><span>страдалцы ꙗко страдалца, съ цѣломѫдрыми ꙗко цѣломѫдръна,</span><br/><span>съ вѣнечникы ꙗко вѣнечника. Іѡсифа бѡ</span><br/><span>цѣломѫдрънаго въ въсемь подража, не покори сѧ сластемь,</span><br/><span>ѡтскочи ѡт грѣха, добродѣтѣль въжделѣ. Нѫ ниже</span><br/><br/><span class="pagenum"><span>180</span></span><br/><br/><span>Финеесовы ревности того далече обрѧщеши; ревнꙋѧ бѡ,</span><br/><span>възревнова по господи въседръжители. Нѫ ниже Ісоуса</span><br/><span>Навїина далече ѡстоить; съсѣче бѡ и съй оужасомь</span><br/><span>главы силных. възмѧтѡшѧ сѧ и въскѡлѣбашѧ сѧ ꙗко</span><br/><span>пїанныи, и въсѣ мѫдрость их поглъщена быст(ь). Подвигь</span><br/><span>добрый подвиѕа сѧ, теченїе сконча, вѣрѫ съблюде, тѣмже</span><br/><span>н(ы)нѣ ликъствꙋеть съ прорѡкы, съ праведными, съ</span><br/><span>патрїархы, съ мѫченикы, съ прѣподѡбными, аг͠гелскѫѧ</span><br/><span>трїсвѧтѣй тройци въспѣваѧ пѣснь. Нѫ, ѡ страдалцемь</span><br/><span>оудобренїе и въсѣх свѧтыхь славнаа похвало воине Михаиле,</span><br/><span>намь, иже о тебѣ подвигшїимь слово. и въсѣмь, иже въ</span><br/><span>твоѫ памѧт(ь) съшедшїим сѧ д(ь)несь, испроси грѣхѡмь</span><br/><span>оставленїе, недѫгѡмь исцѣленїе, ѡт злыихь свобожденїе</span><br/><span>ѡт въсѣх влад(ы)кѫ бога и царѣ нашего. ꙗко томоу</span><br/><span>подобаеть въсѣка слава съ ѡтцемь и свѧтымь доухомь</span><br/><span>нинѣ и присно и въ вѣкы вѣкѡмь, аминь.</span></p></div>
</div>

	</div>

	<div id="footer">
		
		<div>&copy; Софийски университет &bdquo;Св. Климент Охридски&ldquo; 2011-2019</div>
		
	</div>

</div>

</body>
</html>
