<!DOCTYPE html>
<html>
<head>
	<title>Text Corpus - Оуставъ бож(ь)ственныѧ слꙋжбы свѧтаго апостола Іакѡва, брата господнѧ</title>
	<meta charset=utf-8" />
	<link rel="stylesheet" type="text/css" href="/static/css/style.css" />
	<link rel="stylesheet" type="text/css" href="/static/css/dict_edit.css" />
	<link rel="stylesheet" type="text/css" href="/static/css/dict_public.css" />
	<link rel="stylesheet" type="text/css" href="/static/css/textcorpus.css" />
	<link rel="stylesheet" type="text/css" href="/static/css/textcorpus_search.css" />
	<link rel="shortcut icon" type="image/vnd.microsoft.icon" href="/static/images/hdict-logo.ico" />
	
	<script src="/static/js/jquery-1.11.2.js"></script>
	<script src="/static/js/jquery-migrate-1.2.1.js"></script>
	<script src="/static/js/jquery.ez-pinned-footer.js"></script>

<script>
	$(window).load
	(
		function (){
			$("#footer").pinFooter('static');
		}
	);

	$(window).resize
	(
		function (){
			$("#footer").pinFooter('static');
		}
	);
</script>




<link rel="stylesheet" type="text/css" href="/static/css/tipTip.css" />
<script src="/static/js/jquery.tipTip.minified.js"></script>

<script>
function confirm_deletion(ttl){
	var msg = "Сигурни ли сте, че искате да изтриете този текст?"
	return confirm(msg);
}

function showInfo(obj, ids){
	var content = "<div>";
	$(ids).each
	(
		function (idx, id){
			obj_class = $(id).attr("class");
			if (obj_class == "comment"){
				title = "Бележка под линия";
			}
			else{
				title = "Разночетене";
			}
			content = content+"<h1>"+title+"<\/h1>";
			content = content +"<p>"+$(id).html()+"<\/p>";
		}
	);
	content = content+"<\/div>";
	$(obj).tipTip({content: content, maxWidth: "400px", defaultPosition: "top", delay: 100, activation: "click", keepAlive: true});
}

$(window).load
(
	function (){
		if ($("div.editor_text").html().trim() == ""){
			$("div.editor_text").css("margin-top", "0px");
		}
	}
);

</script>


</head>

<body>

<div id="container">

	<div id="header">
		
			
			<a href="/" title="Български исторически речник">
			
			<img src="/static/images/logo.png" alt="Лого" />
			</a>
		
	</div>

	<div id="menu">
		
		<ul>
			
			<li><a href="/session/login" title="">&raquo;&nbsp;Вход</a></li>
			
			<li><a href="/textcorpus/list" title="">&raquo;&nbsp;Текстов&nbsp;корпус</a></li>
			
			<li><a href="/chronograph/clist" title="">&raquo;&nbsp;Хронограф</a></li>
			

			
			<li><a href="/oldbgdict/oldbg_search" title="">&raquo;&nbsp;Стб.&nbsp;речник</a></li>

			
			<li><a href="/dictionary/search" title="">&raquo;&nbsp;Ист.&nbsp;речник</a></li>
			
			<li style="margin-left:20px"><a href="/dictionary/resolve_forms" title="">&raquo;&nbsp;Словоформи</a></li>
			
			

			
			<li><a href="/evtdict/evt_search" title="">&raquo;&nbsp;Евт.&nbsp;речник</a></li>
			
			

			
			<li><a href="/trmdict/trm_search" title="">&raquo;&nbsp;Терм.&nbsp;речник</a></li>
			
			

			
			<li><a href="/textcorpus/search" title="">&raquo;&nbsp;Търсене</a></li>

			<li><a href="http://e-medievalia.uni-sofia.bg/moodle" title="">&raquo;&nbsp;Средновековен&nbsp;речник</a></li>
			
		</ul>
		
	</div>

	<div id="content">
		

<div class="content_title">
	Текстов корпус
</div>


	
		<div class="content_title title_lang_chu">
			<span>Оуставъ бож(ь)ственныѧ слꙋжбы свѧтаго апостола Іакѡва, брата господнѧ</span>
			
		</div>

	<div id="doc_header">
	

	
		
		
			<span class="label">Заглавие на латински:</span>-<br />
		
	

	
		
		
			<span class="label">Жанр:</span>Служба<br />
		
	

	
		
		
			<span class="label">Автор:</span>Патриарх Евтимий<br />
		
	

	
		
		
			<span class="label">Преведен?:</span>-<br />
		
	

	
		
		
			<span class="label">Дата на ръкописа:</span>ХVІІ в.<br />
		
	

	
		
		
			<span class="label">Дата на превода:</span>-<br />
		
	

	
		
		
			<span class="label">Дата на преписа:</span>-<br />
		
	

	
		
		
			<span class="label">Правопис:</span>Руски<br />
		
	

	
		
		
			<span class="label">Име на ръкописа:</span>-<br />
		
	

	
		
		
			<span class="label">Хранилище на ръкописа:</span>С. Петербург<br />
		
	

	
		
		
			<span class="label">Сигнатура на ръкописа:</span>№26<br />
		
	

	
		
		
			<span class="label">Издание:</span>Werke des Patriarchen von Bulgarien Euthymius  (1375-1393) nach den besten Handschriften herausgegeben von Emil Kałužniacki. Wien 1901<br />
		
	

	
		
		
			<span class="label">Нормализиран?:</span>не<br />
		
	

	
		
		
			<span class="label">Страници:</span>307-334<br />
		
	

	
		
		
	

	
		
		
	

	
		
		
			<span class="label">doc_id</span>doc_210<br />
		
	

	
		
		
	

	</div>

<div class="real_text">
	<div class="body">
		<p><p><br/><span class="pagenum"><span>307</span></span><br/><span>Оуставъ бож(ь)ственныѧ слꙋжбы свѧтаго</span><br/><span>апостола Іакѡва, брата господнѧ</span><br/><br/><span>Времени пришедшꙋ, вꙿходитъ їерей въ цр(ъ)ков и</span><br/><span>творитъ начало, ꙗкоже изꙿѡбрази сѧ во проскомидїи, по</span><br/><span>всемꙋ же ѡбычаю и проскомисает, ꙗкоже расположи сѧ вꙿ</span><br/><span>лѵтꙋргїи. По скончанїи же молитва предложенїѧ. Боже,</span><br/><span>боже нашь, небесный хлѣб, пищꙋ всегѡ мїра, господа нашегѡ</span><br/><span>и бога Іисоуса Христа пославый спаса и избавителѧ</span><br/><span>и благодателѧ, благословѧща и ѡсвѧщающа насъ, самь</span><br/><span>благослови предложенїе сїе и прїими е во пренебесный твой</span><br/><span>жертвенникъ, помѧни ꙗкѡ благъ и чловѣколюбецъ принесшихъ</span><br/><span>и за ихъ принесоша и нас неосꙋжденныхъ сохрани</span><br/><span>во свѧщеннодѣйствїи бож(ь)ственныхъ твоих тайн, ꙗко</span><br/><span>свѧти сѧ и прослави сѧ преч(ь)стное и великолѣпное имѧ</span><br/><span>твое, отца и сына и свѧтаго доуха, н(ы)нѣ и приснѡ и</span><br/><br/><span class="pagenum"><span>308</span></span><br/><span>во вѣкы вѣкѡвъ, аминъ. – Слава тебѣ, Христе боже,</span><br/><span>ꙋпованїе. – Христосъ, истинный богъ нашъ, молитвами</span><br/><span>пречистыѧ своеѧ матере и свѧтагѡ славнаго и всехвалнагѡ</span><br/><span>апостола Іакѡва, по плоти брата господнѧ, и всѣх ради</span><br/><span>свѧтыхъ помилꙋет и спасетъ насъ ꙗкѡ благъ и чловѣкѡлюбецъ. –</span><br/><span>Таже кадитъ предложеннаѧ, глаголѧ: Во</span><br/><span>гробѣ плотски, во адѣ же сꙿ доушею; ѱалом н꙯. И ѡтложь</span><br/><span>кадило, глаголетъ: Царю небесный, ꙋтѣшителю, доуше</span><br/><span>истинный, весь до конца. Слава вꙿ вышнихъ богꙋ и на</span><br/><span>земли миръ вꙿ чловѣцѣхъ благоволенїе, г꙯-жд(ы). Господи,</span><br/><span>ꙋстнѣ мои ѡтверзеши, и ꙋста моѧ возвѣстѧтъ хвалꙋ</span><br/><span>твою, в꙯-жд(ы). Да исполнѧт сѧ ꙋста моѧ хваленїѧ твоегѡ,</span><br/><span>ꙗкѡ да воспою славꙋ твою, вес(ь) день великолѣпїе твое,</span><br/><span>отца и сына и свѧтагѡ доуха, аминь, а꙯-жд(ы). Дїаконъ</span><br/><span>же, испрошъ благословенїе, ѡтверзаетъ царскїе двери и,</span><br/><span>шедъ на ѡбичное мѣсто, възглашаетъ.</span><br/><br/><span>Божественнаѧ лѵтꙋргїа свѧтагѡ апостола</span><br/><span>Іакѡва. брата господнѧ перваго архїепископа</span><br/><span>свѧтагѡ божїѧ града Іеросалима</span><br/><br/><span>Дїакѡнъ: Благослови, владыко.</span><br/><span>Іерей: Слава свѧтой единосꙋщной, животворѧщой и</span><br/><span>нераздѣлимой тройцѣ, отцꙋ и сынꙋ и свѧтомꙋ доухꙋ,</span><br/><span>единой, простѣй, соединѧющой и ѡсвѧщающой собою всѣхъ</span><br/><span>насъ всегда, н(ы)нѣ и присно и во вѣкы вѣкѡвъ.</span><br/><span>Ликъ: Аминь.</span><br/><span>Дїаконъ: Миромъ господꙋ помолим сѧ. – Ѡ</span><br/><span>свышнѣмъ мїръ и ѡ спасенїи дꙋшъ наших, господꙋ</span><br/><span>помолим сѧ. – Ѡ мирѣ всегѡ мїра, благостоѧнїи свѧтыхъ</span><br/><span>божїихъ цр(ъ)квей и соединенїи всѣх, господꙋ помолим</span><br/><span>сѧ. – Ѡ свѧтѣмъ храмѣ семь и с вѣрою, благоговѣнїем</span><br/><br/><span class="pagenum"><span>309</span></span><br/><span>и страхом божїимь вꙿходѧщихъ вонь, господꙋ</span><br/><span>помолим сѧ. – Ѡ свѧтѣйшомъ архїепископѣ нашемъ,</span><br/><span>имѧ рекъ, ч(ь)стномъ пресвитерствѣ, еже ѡ Христѣ</span><br/><span>дїаконствѣ и ѡ всемъ причтѣ и людехъ, господꙋ помолим</span><br/><span>сѧ. – Ѡ благочестивѣйшемъ царѣ нашемъ и великом</span><br/><span>кнѧзѣ, имѧ рекъ, ѡ благовѣрной царицѣ и великой</span><br/><span>кнѧгинѣ,имѧ рекъ, ѡ благородных царевичах и ѡ благородных</span><br/><span>царевнах, ѡ всей палатѣ и воех ихъ, господꙋ помолим</span><br/><span>сѧ. – Ѡ еже пособити и покорити под нозѣ их всѧкаго</span><br/><span>врага и сꙋпостата, господꙋ помолим сѧ. – Ѡ свѧтой</span><br/><span>ѡбители сей, всѧкой ѡбители, градѣ и веси и всѧкой</span><br/><span>странѣ и вѣрою живꙋщаѧ вꙿ нихъ, господꙋ помолим сѧ. –</span><br/><span>Ѡ благорастворенїи воздꙋховъ и ꙋмноженїи плодовъ</span><br/><span>земныхъ и временѣхъ мирных господꙋ пом(олим сѧ). –</span><br/><span>Ѡ плавающихъ, пꙋтишествꙋющихъ, недꙋгꙋющихъ, трꙋждающихъ сѧ,</span><br/><span>плѣненныхъ и спасенїю ихъ, господꙋ пом(олим</span><br/><span>сѧ). – Ѡ еже избавити сѧ намь ѡт всѧкиѧ скорби,</span><br/><span>гнѣва и нꙋжди, господꙋ помолим сѧ. – Застꙋпи, спаси,</span><br/><span>помилꙋй и сохрани насъ, боже, твоею благодатию. –</span><br/><span>Пресвѧтꙋю, чистꙋю, преблагословеннꙋю владычицꙋ нашꙋ</span><br/><span>богородицꙋ и приснодѣвꙋ Марїю со всѣми свѧтыми помѧнꙋвше,</span><br/><span>сами себе и дрꙋг дрꙋга и весь живот нашь Христꙋ</span><br/><span>богꙋ предадимь.</span><br/><span>Возгласъ: Ꙗкѡ подобаеть ти всѧкаѧ слава, честь</span><br/><span>и поклоненїе, отцꙋ и сынꙋ и свѧтомꙋ доухꙋ, н(ы)нѣ и</span><br/><span>присно и во вѣки вѣкѡвъ.</span><br/><span>Ликъ: Аминь. И чтетъ ѱаломъ: Благослови, доуше</span><br/><span>моѧ, господа, со вниманїем и не борзѧ сѧ. – Таже</span><br/><span>ектенїѧ малаѧ.</span><br/><span>Возгласъ: Благословеннѡ царство отца и сына и</span><br/><span>свѧтагѡ доуха.</span><br/><br/><span class="pagenum"><span>310</span></span><br/><span>И абїе: Во царствїи, и блаженна. Аще же</span><br/><span>праздникъ господ(ь)нь, поемъ антифонъ. По а꙯ антифонѣ ектенїѧ</span><br/><span>малаѧ; возглас: Ꙗкѡ твоѧ держава. По в꙯-мъ антиѳонѣ</span><br/><span>ектенїѧ малаѧ; возгласъ: Благословенно царство.</span><br/><span>Единородный сынъ не поемъ со антифоны, но по входѣ, ꙗкоже</span><br/><span>на преди ꙋкажетъ.</span><br/><span>Молитва: Во множествѣ грѣховъ ѡскверненагѡ</span><br/><span>мѧ да не ꙋничижиши, владыко господи, боже мой, ибо,</span><br/><span>приходѧ къ семꙋ божественномꙋ таинствꙋ, не ꙗко достоинъ</span><br/><span>сый дерзаю, но,на твою взираѧ благость, сїй испꙋщаю</span><br/><span>глась: Боже, ѡчисти мѧ грѣшнагѡ. Согрѣших бо на небо</span><br/><span>и пред тобою, и нѣсмь достоинь ни же возрѣти на</span><br/><span>свѧщеннꙋю сїю доуховнꙋю трапезꙋ, на ней же единородный</span><br/><span>твой сынъ, господь и богъ нашь Іисоусь Христось, мнѣ</span><br/><span>грѣшномꙋ и во всѧкой сквернѣ ѡкалѧнномꙋ тайнѡ</span><br/><span>предлагает сѧ на жертвꙋ. Сегѡ ради сїю ти молбꙋ приношꙋ,</span><br/><span>во еже послати доуха твоегѡ ꙋтѣшителѧ, ꙋкрѣплѧюща и</span><br/><span>ꙋтверждающа мѧ во слꙋжбѣ сей, и ѡт тебе возвѣщеннагѡ</span><br/><span>ми гласа того неосꙋжденно людемь провѣщати сподоби,</span><br/><span>ꙗкѡ благословен еси во вѣки, аминꙿ.</span><br/><span>Молитва: Благодателю и царю вѣковъ и твари</span><br/><span>всѧкоѧ содѣтелю, прїими приходѧщїѧ кꙿ тебѣ и, коемꙋждо</span><br/><span>полезное прошенїе исполнѧѧй, приведи же всѣх вꙿ совершенїе</span><br/><span>и достойны насъ съдѣлай благодати ѡсвѧщенїѧ</span><br/><span>твоегѡ, собрав насъ во свѧтꙋю свою соборнꙋю и апостолскꙋю</span><br/><span>цр(ъ)ковь, юже стѧжа ч(ь)стною кровїю единороднаго твоегѡ</span><br/><span>сына, господа же ибога и спаса нашего Іисоуса Христа,</span><br/><span>с нимже благословень еси со пресвѧтымь и благимь и</span><br/><span>животворѧщимь ти доухом н(ы)нѣ и приснѡ и во вѣки</span><br/><span>вѣкѡвь. аминь.</span><br/><br/><span class="pagenum"><span>311</span></span><br/><span>Молитва: Слава отцꙋ и сынꙋ и свѧтомꙋ доухꙋ,</span><br/><span>троичномꙋ и единственномꙋ свѣтꙋ единагѡ бож(ь)ства,</span><br/><span>иже во тройцы единственнѣ сꙋщой и раздѣлѧемѣй</span><br/><span>нераздѣлнѣ; тройца бо единь богъ вседержитель, егоже</span><br/><span>славꙋ небеса, землѧ же того владычество, море того</span><br/><span>державꙋ ивсѧ чꙋвственнаѧ же и ꙋмнаѧ тварь тогѡ царство</span><br/><span>и величество проповѣдꙋють.</span><br/><span>Возгласъ: Благословенно царство отца и сына и</span><br/><span>свѧтагѡ доуха н(ы)нѣ и присно и во вѣки вѣкѡвъ.</span><br/><span>Ликъ: Аминь. И абїе: Во царствїи сїй, и блаженна</span><br/><span>дню или праз(дникоу). Поем(оу) блаженнꙋ, таже</span><br/><span>Іерей: Миръ всѣмъ.</span><br/><span>Дїакѡн: Благослови, владыко, кадило.</span><br/><span>Іерей молитвꙋ: Боже, боже нашь, прїемый Авелевы</span><br/><span>дары. Авраамово всесожженїе, Аароново и Захарїнно кадило,</span><br/><span>прїими и ѡт рꙋкь нашихь грѣшныхь кадило сїе вꙿ воню</span><br/><span>благоꙋханїѧ иво ѡставленїе грѣхов нашихъ ивсѣх людїй</span><br/><span>твоихъ и сотвори со входом нашимъ входъ свѧтыхъ</span><br/><span>аг͠гелъ быти, ꙗкѡ благословень еси и подобаеть ти слава</span><br/><span>во вѣки, аминь.</span><br/><span>Дїаконъ: Господꙋ помолим сѧ.</span><br/><span>Іерей молитвꙋ входа: Боже вседержителю, великоимените</span><br/><span>господи, давы намь вход во свѧтыѧ</span><br/><span>свѧтыхъ ради пришествїѧ единороднагѡ ти сына, господа же и</span><br/><span>бога и спаса нашегѡ Іисоуса Христа, просимь и молимъ</span><br/><span>твою благость, зане пристрашни есмы и трепетни, хотѧще</span><br/><span>предстати свѧтомꙋ твоемꙋ жертвенникꙋ, посли на ны благодать</span><br/><span>свою благꙋю и ѡсвѧти наши доуши и тѣлеса и</span><br/><span>измѣни плотскаѧ мꙋдрованїѧ ко благочестїю, ꙗкѡ да вꙿ</span><br/><span>чистѣй совѣсти принесем ти даѧнїѧ, дары, плоды, благоꙋханїѧ</span><br/><span>во ѡтмѣтанїе нашихъ грѣховъ и во ѡчищенїе</span><br/><br/><span class="pagenum"><span>312</span></span><br/><span>всѣм людемь твоимь благосдатїю и щедротами и чловѣколюбїемь</span><br/><span>единороднаго твоегѡ сына, с нимже благословенъ</span><br/><span>еси со пресвѧтымъ и благимъ и животворѧщимъ ти</span><br/><span>доухомъ н(ы)нѣ и приснѡ и во вѣки вѣкѡвъ, аминь. –</span><br/><span>Вход. Дїаконъ с кадилницею, їерей со еѵаг͠гелїемъ.</span><br/><span>Дїаконъ: Повели, владыко.</span><br/><span>Іерей: Премоудрость прости.</span><br/><span>Лик: Прїйдите, поклоним сѧ. Аще же праздникъ</span><br/><span>господ(ь)нь, входное праздникꙋ и абїе тропар противꙋ</span><br/><span>потребѣ, слава, кондакъ, и н(ы)нѣ, единородный сыне.</span><br/><span>Дїаконъ: Господꙋ помолим сѧ.</span><br/><span>Іерей молитвꙋ трисвѧтагѡ: Щедре, милостиве</span><br/><span>и долготерпѣливе, многомилостиве и истинне господи,</span><br/><span>боже мой, призри сь готовагѡ жилища твоегѡ и ꙋслыши</span><br/><span>нас, своихъ раб, и иизбави ѡт всѧкїѧ скверны и искꙋшенїѧ</span><br/><span>дїаволскагѡ и чловѣческагѡ. И да не ѡтимеши ѡт нась</span><br/><span>свою помощь, ни же тѧжчайшее паче нашеѧ силы наказанїе</span><br/><span>наведеши на ны; мы бо недостойни побѣждати сопротивныхъ</span><br/><span>находѧщихъ; ты же силень сый, въ еже спасати</span><br/><span>ѡт всѣхъ сопротивѧщих сѧ намь. Спаси нась, господи</span><br/><span>боже нашь, ѡт ѕлыхъ мїра сегѡ по благости твоей, ꙗкѡ</span><br/><span>да, вшедше сꙿ чистою совѣстїю во свѧтый твой жертвенникь,</span><br/><span>блаженнꙋю и трисвѧтꙋю пѣснь съ небесными силами</span><br/><span>неѡсꙋжденнѡ возслемꙿ ти и, бож(ь)ственꙋю и благоꙋгоднꙋю</span><br/><span>тебѣ совершивше слꙋжбꙋ, сподобим сѧ жизни вѣчныѧ.</span><br/><span>Дїаконь: Благослови, владыко, времѧ трисвѧтагѡ.</span><br/><span>Іерей възгласъ: Ꙗко свѧтъ еси, господи боже</span><br/><span>нашь, и во свѧтыхъ живеши и почиваеши, итебѣ славꙋ</span><br/><span>и трисвѧтꙋю пѣснь возсылаемъ, отцꙋ и сынꙋ и свѧтомꙋ</span><br/><span>доухꙋ, н(ы)нѣ и присно.</span><br/><br/><span class="pagenum"><span>313</span></span><br/><span>Дїаконъ: И во вѣкы вѣкѡвъ.</span><br/><span>Ликъ: Аминь. Трисвѧтое, прокимен, апостолъ по</span><br/><span>ѡбычаю.</span><br/><span>Идый же къ горнемꙋ сѣдалищꙋ їерей</span><br/><span>глаголетъ: Благословень грѧдый во имѧ господне.</span><br/><span>Благословень еси, на престолѣ славы царствїѧ твоегѡ сѣдѧй</span><br/><span>на Херꙋвимѣхъ. Всегда н(ы)нѣ.</span><br/><span>Дїакѡн: Благослови, владыко, кадило.</span><br/><span>Іерей: Тебѣ, исполненномꙋ всѧкагѡ благовонїѧ и</span><br/><span>веселиѧ, господи боже нашь, ѡт ихже далъ еси намь</span><br/><span>кадило сїе, иже ꙋбо, молим сѧ, пред тобою да вознесет</span><br/><span>сѧ ѡт смиренныхъ рꙋкь нашихъ вꙿ воню благоꙋханїѧ, во</span><br/><span>ѡставленїе согрѣшенїй нашихъ и во ѡчищенїе людей твоихъ</span><br/><span>благодатїю единороднагѡ ти сына и пресвѧтагѡ доуха.</span><br/><span>Молитва: Восїѧй во ср(ъ)дцахъ нашихъ, чловѣколюбче</span><br/><span>господи, твоегѡ благоразꙋмїѧ нетлѣнный свѣтъ, и</span><br/><span>мысленнїи наши ѡтверзи ѡчи во еѵаг͠гелскихъ проповѣданїихъ</span><br/><span>разоумѣнїе, вложи вꙿ нась и блаженыхъ твоихъ</span><br/><span>заповѣдей страхь, ꙗкѡ да, плотскаѧ желанїѧ поправше,</span><br/><span>доуховное жителство проидемь, всѧко благоꙋгожденїю</span><br/><span>твоемꙋ и мꙋдрствꙋюще и творѧще. Ты бо еси просвѣщенїе</span><br/><span>доушъ и тѣлесь нашихъ, Христе боже, и тебѣ славꙋ</span><br/><span>возсылаемь со безначалнымъ ти отцемь и всесвѧтымь и</span><br/><span>благим и животворѧщимь ти доухомь н(ы)нѣ и присно и</span><br/><span>во вѣки вѣкѡвъ, аминь.</span><br/><span>Дїакѡн возглашаетъ: Премꙋдрость, прости</span><br/><span>ꙋслышимъ свѧтаго еѵаг͠гелїа.</span><br/><span>Іерей: Миръ всѣмъ.</span><br/><span>Ликъ: И доухови твоемꙋ.</span><br/><span>Іерей: Ѡт їмѧ рекъ свѧтаго еѵаг͠гелїа.</span><br/><span>Дїаконъ: Вонмемъ.</span><br/><span>Іерей чтет еѵаггелїа, ѡбращꙿ сѧ кꙿ людемъ.</span><br/><span>По еѵаг͠гелїи дїаконъ, шедъ, ста на ѡбыч-</span><br/><br/><span class="pagenum"><span>314</span></span><br/><span>номъмѣстѣ, глаголеть ектенїю: Рцемъ вси</span><br/><span>ѡт всеѧ доуши. – Господи, вседержителю.</span><br/><span>Молитва: Возгласилъ еси намь бож(ь)ственнаѧ и</span><br/><span>спасителнаѧ словеса, просвѣти и вразꙋми насъ грѣшныхъ</span><br/><span>во предпочтенныхъ постиженїе, ꙗкѡ не точїю слышателем</span><br/><span>ꙗвити сѧ доуховнѣй сей слꙋжбѣ, но и творцамь дѣѧнїй</span><br/><span>быти, вѣрꙋ проходѧще нелестнꙋ, житїе непорочнѡ и безгрѣшнѡ.</span><br/><span>Іерей, преклон(ь) сѧ, молит сѧ: Владыко</span><br/><span>животворче и благихь подателю, давый чловѣкѡмъ блаженнꙋю</span><br/><span>надеждꙋ вѣчныѧ жизни, господа нашегѡ Іисоуса</span><br/><span>Христа, сподоби насъ во свѧтыни и сїю ти бож(ь)ственнꙋю</span><br/><span>совершити слꙋжбꙋ в наслажденїѧ бꙋдꙋщаго блаженства.</span><br/><span>Дїаконъ: Помилꙋй нас, боже. – Єще молим сѧ</span><br/><span>ѡ благовѣрномь цари. – Єще молим сѧ ѡ свѧтѣйшемъ</span><br/><span>архїепископѣ нашемъ. – Єще молим сѧ ѡ ктѵторѣхь. –</span><br/><span>Єще молим сѧ за всю братїю.</span><br/><span>Возгласъ: Ꙗко милостивь и чловѣколюбецъ богъ</span><br/><span>еси, и тебѣ славꙋ возсылаемъ, отцꙋ и сынꙋ и свѧтомꙋ</span><br/><span>доухꙋ, н(ы)нѣ и приснѡ и во вѣки.</span><br/><span>Дїаконъ: Помолите сѧ, ѡглашенїи. – Вѣрнїи ѡ</span><br/><span>оглашенныхъ. – Ѡгласитъ ихъ словомъ истинны. –</span><br/><span>Ѡткрыеть имъ еѵаг͠гелїе правды. – Соединитъ их свѧтѣй</span><br/><span>своей. – Спаси, помилꙋй, застꙋпи. – Оглашенїи,</span><br/><span>главы вашѧ.</span><br/><span>Молитва: Господи, боже нашъ, на небесѣхъ живый</span><br/><span>и призираѧй на всѧ дѣла своѧ, призри на рабы твоѧ</span><br/><span>ѡглашенныѧ, преклонившыѧ своѧ выѧ пред тобою, подаждь</span><br/><span>имъ легкїй ꙗремь, сотвори их ꙋды честны свѧтыѧ</span><br/><span>твоеѧ цр(ъ)кве и сподоби ихъ бани пакибытїа, ѡставленїѧ</span><br/><br/><span class="pagenum"><span>315</span></span><br/><span>грѣховь и ѡдежды нетлѣнїѧ в познанїе тебе, истиннагѡ</span><br/><span>бога нашегѡ.</span><br/><span>Возгласъ: Да и тїи с нами славѧть преч(ь)стное</span><br/><span>и великолѣпное имѧ твое, отца и сына и свѧтагѡ доуха,</span><br/><span>н(ы)нѣ и присно и во вѣки.</span><br/><span>Дїаконъ: Єлцы ѡглашенїи, изыдите, ѡглашенїи,</span><br/><span>изыдите. Єлицы ѡглашенїи, изыдите, да никто ѡт ѡглашенныхъ,</span><br/><span>да никто ѡт невѣрных, да никто ѡт непричастныхъ</span><br/><span>сꙿ нами помолите сѧ, но елицы вѣрнїи премꙋдростїю</span><br/><span>вонмемъ. – Развиваеть антимисъ.</span><br/><span>Ликъ: Вѣрꙋю во единаго бога, все до конца.</span><br/><span>Дїаконъ: Єлцы вѣрнїи, паки. – Ѡ свышнѣмъ</span><br/><span>мїрѣ. – Ѡ мїрѣ всегѡ мїра. – Ꙗкѡ да ꙋтвердить</span><br/><span>нас во исповѣданїи семь и правовѣрїи, непозыблемо соблюдеть</span><br/><span>благодат(ь) свѧтагѡ доуха, помолим сѧ.</span><br/><span>Молитва: Владыко вседержителю, царю славы,</span><br/><span>вѣдый всѧ прежде бытїа чловѣческа, самъ прїиди кꙿ намь,</span><br/><span>в чась сїй молѧщимꙿ ти сѧ, и избави насъ ветхїѧ прелести,</span><br/><span>ѡчисти нашъ ꙋмъ ѡт скверных желанїй и сꙋемꙋдрїа</span><br/><span>мїра сегѡ и всѧкагѡ дїаволскагѡ дѣйствїѧ и прїими ѡт</span><br/><span>рꙋкь нашихъ жертвꙋ сїю, ꙗкоже прїѧть приношенїе Авелево,</span><br/><span>Авраамово, Аароновѡ, Самꙋиловѡ, Захарїинѡ и всѣхъ</span><br/><span>свѧтыхь твоихъ, избавлѧѧ насъ ѡт всѧкїѧ лꙋкавыѧ</span><br/><span>вещи и спасаѧ, во еже всегда ꙋгождати, покланѧти сѧ и</span><br/><span>славити тебе, во трїехъ лицехъ единагѡ бога.</span><br/><span>Дїаконъ: Застꙋпи, спаси, помилꙋй. – Пре-</span><br/><span>мꙋдрость.</span><br/><span>Возгласъ: Ꙗкѡ подобаеть ти всѧкаѧ слава, честь</span><br/><span>и поклоненїе, отцꙋ и сынꙋ и свѧтомꙋ доухꙋ, н(ы)нѣ</span><br/><span>и приснѡ.</span><br/><br/><span class="pagenum"><span>316</span></span><br/><span>Дїаконъ: Паки и паки. – О свѧтомъ храмѣ</span><br/><span>семъ. – О градѣ семь и всѧкомь градѣ. – О избавити</span><br/><span>сѧ намь.</span><br/><span>Молитва: Боже, многагѡ ради и неизреченнагѡ</span><br/><span>чловѣколюбїѧ и благости пославь единороднагѡ своегѡ</span><br/><span>сына въ мїръ, ꙗкѡ да заблꙋждшее возвратити овча, не</span><br/><span>ѡтврати сѧ ѡт нас, смиренныхъ и ꙋмиленныхъ и недостойныхъ</span><br/><span>рабъ твоихъ, вꙿрꙋченных приносити тебѣ</span><br/><span>страшнꙋю сїю и безкровнꙋю жертвꙋ. Не бо на правдꙋ нашꙋ</span><br/><span>надѣем сѧ, владыко, но на милость твою благꙋю и чловѣколюбивꙋю,</span><br/><span>еюже радъ нашь ѡкормлѧеши. Молим сѧ,</span><br/><span>припадаемь и мили сѧ дѣемь твоей безмѣрной благости,</span><br/><span>ꙗкѡ да не бꙋдеть во ѡсꙋжденїе людемь твоимъ ꙋсмотренное</span><br/><span>нам ко спасенїю таинство, но въ потребленїе грѣхов</span><br/><span>и ѡбновꙿленїе доушамь и тѣлесемь.</span><br/><span>Дїаконъ: Застꙋпи, спаси, помилꙋй. Премꙋдрость.</span><br/><span>Возгласъ: Ꙗкѡ да подъ державою твоею всегда</span><br/><span>храними. и тебѣ славꙋ возсылаемь, отцꙋ и сынꙋ и свѧтомꙋ</span><br/><span>доухꙋ н(ы)нѣ и приснѡ и во вѣки вѣкѡвъ.</span><br/><span>И вꙿшедъ дїакѡн, глаголетъ ко їерею:</span><br/><span>Благослови владыко, кадило.</span><br/><span>Іерей: Кадило ти приносимъ, Христе боже нашь, вꙿ</span><br/><span>воню благоꙋханїѧ доуховнагѡ, еже прїемъ во пренебесный</span><br/><span>твой жертвенникь, возниспосли благодать пресвѧтагѡ твоегѡ</span><br/><span>доуха. – Таже пѣнїѧ Херꙋвимскаѧ, ꙗкоже ѡбычай</span><br/><span>есть литꙋргїи.</span><br/><span>Молитва: Никтоже достоинъ ѡт свѧзавших сѧ</span><br/><span>плотскими похотми и сластми приходити или приближити</span><br/><span>сѧ или слꙋжити тебѣ, царю славы; еже бо слꙋжити тебѣ,</span><br/><span>великѡ и страшно и самѣм небеснымъ силамъ. Но ѡбаче</span><br/><span>ради твоегѡ безмѣрнагѡ чловѣколюбїѧ непреложень и неизмѣнень</span><br/><br/><span class="pagenum"><span>317</span></span><br/><span>бысть чловѣкь, и архїерей намъ нареклъ сѧ</span><br/><span>еси и слꙋжебныѧ безкровныѧ жертвы свѧщеннодѣйствїѧ</span><br/><span>предалъ еси намъ, ꙗкѡ владыка всѧческихъ. Ты бо</span><br/><span>единъ, господи, боже нашь, владычествꙋеши небесными и</span><br/><span>земными, на престолѣ Херꙋвимскомь ꙗздѧй. Серафимѡмъ</span><br/><span>господь и царь Іизраилевь, единъсвѧть и на свѧтыхъ</span><br/><span>почиваѧй. Тебе ꙋбо молю единагѡ и благопослꙋшливагѡ,</span><br/><span>призри на мѧ, грѣшнагѡ и непотребнагѡ раба твоегѡ, и</span><br/><span>ѡчисти мою дꙋшꙋ и ср(ъ)дце ѡт совѣсти лꙋкавыѧ и</span><br/><span>ꙋдовли мѧ, силою свѧтагѡ твоегѡ доуха ѡблеченна свѧщенства</span><br/><span>благодатїю, предꙿстати свѧтой твоей сей трапезѣ</span><br/><span>и свѧщеннодѣйствовати свѧтое и пречистое тѣло твое и</span><br/><span>ч(ь)стнꙋю кровь. К тебѣ бо прихождꙋ, преклонь мою выю,</span><br/><span>и молю сѧ тебѣ, да не ѡтвратиши лица твоегѡ ѡт мене,</span><br/><span>ни же да ѡтринеши мѧ ѡт отрокъ твоихъ, но сподоби</span><br/><span>принесенном тебѣ быти ѡт мене, грѣшнаго и недостойнагѡ</span><br/><span>раба твоегѡ, дарѡмъ симъ. Ты бо еси приносѧй и приносимый</span><br/><span>и прїемлѧй и раздаваемый, Христе, боже нашъ,</span><br/><span>и тебѣ славꙋ возсылаем со безначалным ти отцемъ и</span><br/><span>пресвѧтымъ и благимъ и животворѧщимъ ти доухомъ</span><br/><span>н(ы)нѣ и приснѡ и во вѣки вѣкѡвъ, аминꙿ. – Ѱалом н꙯</span><br/><span>и иже Херꙋвимы и вход и прочаѧ всѧ, ꙗкоже велит</span><br/><span>Златоꙋстагѡ. По поставленїи дарѡвъ.</span><br/><span>Молитва: Благодаримꙿ тѧ, господи, боже</span><br/><span>нашъ, ꙗкѡ дарова намъ дерзновенїе во входъ свѧтыхъ</span><br/><span>твоихъ, имже ѡбновил еси намъ пꙋть новъ ради</span><br/><span>завѣсы плоти Христа твоегѡ. Сподобльши сѧ ꙋбѡ внити</span><br/><span>в мѣсто селенїй славы твоеѧ, внꙋтрь же бывше завѣсы и</span><br/><span>свѧтаѧ свѧтыхъ ꙗкѡ смотрѣвше, припадаемь твоей благости</span><br/><span>помиловати нас, елма пристрашни и трепетни предстоимъ</span><br/><span>свѧтомꙋ твоемꙋ жертвенникꙋ. И належащаѧ</span><br/><br/><span class="pagenum"><span>318</span></span><br/><span>свѧтѣй сей жертвѣ покрывала гадателнѣ ѡткрывъ, ꙗвленна</span><br/><span>намъ покажи и ꙋмнаѧ наша чꙋвства неѡбыѧтымъ своимъ</span><br/><span>свѣтомъ исполни и, ѡчистивъ насъ ѡт всѧкїѧ скверны,</span><br/><span>плотскїѧ же и доушевныѧ, достойны сотвори ꙋжасномꙋ</span><br/><span>семꙋ и страшномꙋ предстоѧнїю, ꙗкѡ благоꙋтробень и милостивь</span><br/><span>богъ еси, и тебѣ славꙋ, благодаренїе и поклоненїе</span><br/><span>возсылаемь и единородномꙋ твоемꙋ сынꙋ и пресвѧтомꙋ</span><br/><span>доухꙋ н(ы)нѣ и приснѡ и во вѣки вѣкѡвъ, аминь.</span><br/><span>Таже дїаконъ: Паки, паки. – Ѡ мирѣ всегѡ</span><br/><span>мїра. – Ꙗкѡ да прїидеть благодать свѧтагѡ доуха,</span><br/><span>ѡсѣнитъ и соединит насъ, господꙋ помолим сѧ.</span><br/><span>Молитва: Владыко всѣхъ, боже и съдѣтелю, молим</span><br/><span>ти сѧ, призри вꙿ часъ сей и сотвори насъ недостойных</span><br/><span>достойными быти твоемꙋ чловѣколюбїю, ꙗко да, ѡтложивше</span><br/><span>всѧкое лꙋкавство и лицемѣрїе, соединим сѧ дрꙋг дрꙋгꙋ</span><br/><span>союзѡм любве и мира, извѣствꙋеми твоимъ благоразꙋмїемъ</span><br/><span>единороднаго ради твоегѡ сына, господа же нашегѡ</span><br/><span>Іисоуса Христа.</span><br/><span>Дїаконъ: Застꙋпи, спаси, помилꙋй. – Въ соединенїи</span><br/><span>мира и любве дрꙋг дрꙋгꙋ весь животь нашъ Христꙋ</span><br/><span>богꙋ предадимъ.</span><br/><span>Возгласъ: Ꙗкѡ богъ мира и милостей любве и щедротъ и</span><br/><span>чловѣколюбїѧ еси, и тебѣ славꙋ возсылаемь,</span><br/><span>отцꙋ и сынꙋ и свѧтомꙋ доухꙋ, н(ы)нѣ и приснѡ и во</span><br/><span>вѣки вѣкѡмъ.</span><br/><span>Ликъ: Аминь.</span><br/><span>Іерей: Миръ всѣмъ.</span><br/><span>Ликъ: И доухови твоемꙋ.</span><br/><span>Дїаконъ: Возлюбимь дрꙋг дрꙋга, да во</span><br/><span>единомыслїи исповѣмы.</span><br/><br/><span class="pagenum"><span>319</span></span><br/><span>Ликъ: Отца и сына и свѧтагѡ доуха.</span><br/><span>Іерей, лобызаѧ, глаголетъ: Возлюблю тѧ,</span><br/><span>господи, крѣпости моѧ.</span><br/><span>Таже, ѡбращ сѧ ко дїаконꙋ, глаголетъ:</span><br/><span>Помѧни мѧ, брате и сослꙋжителю мой.</span><br/><span>Дїакѡн: Да помѧнеть господь богъ їерейство твое</span><br/><span>во царствїи своемъ.</span><br/><span>Дїаконъ: Помоли сѧ о мнѣ, владыко свѧтый.</span><br/><span>Іерей: Доухъ свѧтый наидеть на тѧ и сила</span><br/><span>вышнѧго ѡсѣнит тѧ.</span><br/><span>Дїаконъ: Благослови, владыко.</span><br/><span>Іерей: Богъ да благословитъ и ѡсвѧтить и достойны</span><br/><span>сотворитъ предстоѧнїю свѧтагѡ своегѡ жертвенника</span><br/><span>и неосꙋжденнѡ сподобить насъ наитїю свѧтагѡ доуха.</span><br/><span>Дїаконъ глаголетъ: Аминь. – Главы ваша</span><br/><span>господеви.</span><br/><span>Молитва: Едине, молистиве боже и господи, прекланѧющимъ</span><br/><span>свою выю пред свѧтымъ твоимъ жертвенникѡмъ</span><br/><span>и ищꙋщимъ ꙗже ѡт тебе доуховныхъ даровь</span><br/><span>посли благодать свою благꙋю и благослови всѣхъ нас</span><br/><span>твоимъ благословенїемь доуховнымь, иже вꙿ вышнихъ живый</span><br/><span>и на смиренныѧ презираѧй.</span><br/><span>Возгласъ: Ꙗко хвалимо, покланѧемѡ и славимѡ</span><br/><span>вынꙋ пресвѧтое имѧ твое, отца и сына и свѧтагѡ доуха,</span><br/><span>н(ы)нѣ и приснѡ и во вѣки вѣкѡвъ.</span><br/><span>Дїаконъ: Исполнимъ молитвꙋ нашꙋ господеви. –</span><br/><span>О предложенных, ч(ь)стныхь дарѣх. – О свѧтѣмъ храмѣ</span><br/><span>семь. – О еже избавити сѧ намъ.</span><br/><span>Молитва: Посѣтивый въ милости и щедрѡтахъ,</span><br/><span>владыко господи, и даровавый намъ дерзновенїе, смиреннымь</span><br/><span>и грѣшным рабѡм твоим, предстоѧти свѧтомꙋ</span><br/><span>твоемꙋ жертовникꙋ и приносити тебѣ страшнꙋю сїю и безкровнꙋю</span><br/><span>жертвꙋ ѡ нашихъ грѣсѣхъ и ѡ людскихъ</span><br/><br/><span class="pagenum"><span>320</span></span><br/><span>невѣжествїихъ, призри на мѧ, непотребнагѡ раба твоегѡ, и</span><br/><span>прости моѧ согрѣшенїѧ своимъ благоꙋтробїемь. Ѡчисти</span><br/><span>ꙋстнѣ мои и ср(ъ)дце ѡт всѧкїѧ скверны плоти и доуха</span><br/><span>и ѡтими ѡт мене всѧкѡ помышленїе сквернѡ и неꙋдобнѡ</span><br/><span>и доволна мѧ сотвори силою свѧтагѡ твоегѡ доуха во</span><br/><span>слꙋженїе сїе и прїими мѧ своеѧ ради благости приближающа</span><br/><span>сѧ свѧтомꙋ твоемꙋ жертвенникꙋ и благоволи, господи,</span><br/><span>приносимымъ прїѧтом быти даромъ симъ ѡт рꙋкь</span><br/><span>нашихъ, сходѧ моимъ немощамъ. И да не ѡтринеши мене</span><br/><span>ѡт лица твоегѡ, ни же возгнꙋшай сѧ моимъ недостоинствомъ,</span><br/><span>но помилꙋй мѧ по велицѣй своей милости и</span><br/><span>по множествꙋ щедроть твоихь ѡчисти моѧ беззаконїѧ,</span><br/><span>ꙗко да, неѡсꙋжденнѡ представъ пред славою твоею</span><br/><span>сподоблю сѧ благодати единороднагѡ сына твоегѡ и ѡсѣненїю</span><br/><span>пресвѧтаго доуха и да не ꙗкѡ неключим бꙋдꙋ, но</span><br/><span>ѡбрѧщꙋ благодать и милость и ѡставленїе грѣхѡвъ вꙿ</span><br/><span>н(ы)нѣшнем и в бꙋдꙋщемь вѣцѣ. Ей, молю ти сѧ, владыко</span><br/><span>вседержителю, всесильне господи, ꙋслыши моленїе</span><br/><span>мое и дарꙋй ми ѡставленїе грѣхѡв, ты бо еси дѣйствꙋѧй</span><br/><span>всѧ во всѣхъ, и ꙗже ѡт тебе вси ищем во всемь помощи</span><br/><span>и застꙋпленїѧ.</span><br/><span>Дїаконъ: Застꙋпи, спаси, помилꙋй. – Аг͠гела</span><br/><span>мирна, вѣрна. – Добрыхъ и полезныхъ. – Христїанскїѧ</span><br/><span>кончины. – Д(ь)не всегѡ совершенна. – Милости и</span><br/><span>ѡставленїѧ. – Прочее времѧ живота. – Пресвѧтꙋю, чистꙋю.</span><br/><span>Возгласъ: Щедротами единороднагѡ сына твоегѡ,</span><br/><span>с нимꙿже благословень еси со пресвѧтымь и благимь и</span><br/><span>животворѧщим ти доухомъ н(ы)нѣ и приснѡ. – Миръ всѣмъ.</span><br/><span>Ликъ: И дꙋхови твоемꙋ.</span><br/><span>Дїаконъ: Станемь добрѣ, станемь благоговѣйнѣ,</span><br/><span>станемь во страсѣ божїи, вонмемъ свѧтое возношенїе вꙿ</span><br/><span>мирѣ приносити.</span><br/><br/><span class="pagenum"><span>321</span></span><br/><span>Ликъ: Милость, мир(ъ), же(ртвꙋ).</span><br/><span>Молитва: Благїй чловѣколюбче господи, боже</span><br/><span>нашъ, иже ради пришествїѧ единороднаго ти сына и</span><br/><span>ѡсѣненїѧ пресвѧтагѡ доуха сподобилъ мѧ еси, смиреннагѡ</span><br/><span>и недостойнагѡ раба твоегѡ, предстоѧти свѧтомꙋ твоемꙋ</span><br/><span>жертовникꙋ и приносити и слꙋжити новымъ и пречистымъ</span><br/><span>новагѡ завѣта тайнамъ, сотвори со мною знаменїе во</span><br/><span>благо и сподби мѧ въ чистѣй совѣсти слꙋжити тебѣ во</span><br/><span>всѧ дни живота моегѡ.</span><br/><span>Возглас: Любы бога отца и благодать господа и</span><br/><span>спаса нашегѡ Іисоуса Христа и причастїе и даръ пресвѧтаго</span><br/><span>доуха бꙋди со всѣми вами.</span><br/><span>Ликъ: И со доухомъ твоимь.</span><br/><span>Іерей: Горѣ имѣемъ оумъ и ср(ъ)дца. –</span><br/><span>Благодаримъ господа.</span><br/><span>Іерей молит сѧ: Ꙗкѡ во истиннꙋ достойнѡ есть</span><br/><span>и праведнѡ, подобно же и должнѡ тебе хвалити, тебе</span><br/><span>пѣти, тебе благословити, тебе славословити, тебѣ</span><br/><span>благодарити, всеѧ твари, видимыѧ же и невидимыѧ, содѣтелѧ,</span><br/><span>сокровище вѣчныхъ благъ, источника жизни и безсмерꙿтїа,</span><br/><span>всѣхъ бога и владыкꙋ, егоже поють небеса и небеса -</span><br/><span>небесъ и всѧческа сила ихъ, сл(ъ)нце и лꙋна и весь звѣзд</span><br/><span>ный ликъ, землѧ, море и всѧ ꙗже вꙿ нихъ, Іеросалимъ</span><br/><span>пренебесный, доуси праведныхъ и пророкъ, мꙋченикь и</span><br/><span>апостолъ, аг͠гели, архаг͠гели, престоли, господьствїѧ, начала и</span><br/><span>власти, силы страшныѧ, многоочити Херꙋвими и</span><br/><span>шестокрылнїи Серафїми, ꙗже ꙋбо двѣма крылома покрывають</span><br/><span>лица своѧ, двѣма ноги и двѣма лѣтающе и взывающе</span><br/><span>дрꙋг ко дрꙋгꙋ непрестанныма ꙋстанама и немолчными</span><br/><span>славословенми –</span><br/><span>Возгласъ: Побѣднꙋю пѣснь велелѣпныѧ твоеѧ</span><br/><span>славы свѣтлымъ гласомь поюще, зовꙋще, взывающе и</span><br/><span>глаголюще:</span><br/><br/><span class="pagenum"><span>322</span></span><br/><span>Ликъ: Свѧтъ, свѧтъ, свѧтъ.</span><br/><span>Молитва: Свѧтъ еси, боже отче, царю вѣкѡмъ</span><br/><span>и всакїѧ свѧтыни давецъ, свѧтъ и единородный твой</span><br/><span>сынъ, господь нашь Іисоусъ Христосъ, имже всѧ сотворилъ</span><br/><span>еси, свѧтъ же и доухъ твой пресвѧтый, испытꙋѧй всѧ</span><br/><span>премꙋдрости глꙋбины. Свѧтъ еси, вседержителю, всесилне,</span><br/><span>страшный, благїй, благоꙋтробне, милостиве паче ѡ созданїи</span><br/><span>своемь. Сотворивый ѡт земли чловѣка по обꙿразꙋ своемꙋ</span><br/><span>и по подобїю и давъ томꙋ райское наслажденїе,</span><br/><span>престꙋпльша же заповѣдь твою и падша того не презрѣлъ</span><br/><span>еси ни же ѡстави, блаже, но, наказавь тогѡ ꙗкѡ благоꙋтробный</span><br/><span>отецъ, призва его закономъ, наꙋчи того пророки.</span><br/><span>Послежде же самаго единороднаго сына, господа нашего</span><br/><span>Іисоуса Христа, посла въ миръ, ꙗкѡ да, пришедь, свой</span><br/><span>ѡбновить образь. Иже сошед со небесь, воплоти сѧ ѡт</span><br/><span>доуха свѧта и Марїи свѧтыѧ дѣвы и богородицы, пожить</span><br/><span>же с нами ꙗкѡ чловѣкъ, всѧ ꙋстрои ко спасенїю</span><br/><span>рода нашегѡ. Хотѧ же волнꙋю и животворнꙋю кр(ъ)ста</span><br/><span>ради тридневнꙋю смерть безгрѣшный ѡ насъ грѣшных</span><br/><span>прїѧти,вꙿ нощь, вꙿ нюже предасть себе за мирскїй животь</span><br/><span>и спасенїе, вземъ хлѣбъ во свѧтыѧ своѧ и пречистыѧ и</span><br/><span>непорочныѧ рꙋки, возрѣ на небо и, показавь тебѣ богꙋ и</span><br/><span>отцꙋ, благодаривъ, благословивь, ѡсвѧтивь, преломивь,</span><br/><span>дасть свѧтымь и блаженнымь своимь ꙋченикѡмь и</span><br/><span>апостолѡмь, рекь:</span><br/><span>Возглас: Прїймите, ꙗдите; сїе есть тѣло мое,</span><br/><span>еже за вы ломимое во ѡставленїе грѣхѡвь.</span><br/><span>Ликъ: Аминь.</span><br/><span>И прїимъ чашꙋ: Такожде по вечери, вземь</span><br/><span>чашꙋ, раствореннꙋ ѡт вина и воды, возрѣвъ на небо и</span><br/><span>показавъ тебѣ, богꙋ и отцꙋ, благодаривъ, благословивъ,</span><br/><span>ѡсвѧтивъ и исполнивъ свѧтагѡ доуха, дасть свѧтым и</span><br/><span>блаженным своимъ ꙋченикѡмъ и апостолѡмъ, рекъ:</span><br/><span>Возглас: Пїйте ѡт неѧ вси; сїѧ есть кровь моѧ</span><br/><span>новагѡ завѣта, ꙗже за вы и за многи изливаемаѧ во</span><br/><span>ѡставленїе грѣхѡвъ.</span><br/><br/><span class="pagenum"><span>323</span></span><br/><span>Ликъ: Аминь.</span><br/><span>Іерей къ себѣ: Сїе творите вꙿ мое воспоминанїе;</span><br/><span>елижды боаще ꙗсте хлѣб сей и чашꙋ сїю пїете,</span><br/><span>мою смерть возвѣщаете, мое воскресенїе и вознесенїе</span><br/><span>исповѣдꙋете.</span><br/><span>Возгласъ: Твоѧ ѡт твоихъ тебѣ приносѧще ѡ</span><br/><span>всѣх и за всѧ.</span><br/><span>Молитва: Сегѡ ради, владыко, боже пресвѧтый,</span><br/><span>соединенїи и мы, грѣшнїи и недостойнїи раби твои,</span><br/><span>живоносномꙋ егѡ страданїю, спасенномꙋ кр(ъ)стꙋ, тридневномꙋ</span><br/><span>из мертвыхъ воскресенїю, и на небеса восходꙋ, и еже ѡ</span><br/><span>десною тебе бога отца сѣдѣнїю, второмꙋ, славномꙋ и</span><br/><span>страшномꙋ егѡ пришествїю, егда прїидеть со славою сꙋдити</span><br/><span>живымь и мертвымъ, приносимъ тебѣ, владыко,</span><br/><span>страшнꙋю сїю и безкровнꙋю жертвꙋ, ꙗкѡ да не по грѣхѡм</span><br/><span>нашим сотвориши с нами, ни же по беззаконїѧмь воздаси</span><br/><span>намь, но по своемꙋ смотренїю и неизреченномꙋ чловѣколюбїю,</span><br/><span>пришедъ, потреби еже на насъ грѣховное рꙋкописанїе</span><br/><span>твоихъ рабъ и дарꙋй намь небеснаѧ и вѣчнаѧ своѧ</span><br/><span>дарованїѧ, ꙗже око не видѣ и ꙋхо не слыша и на ср(ъ)дце</span><br/><span>чловѣкꙋ не вꙿзыде, еже ꙋготовал еси, боже, любѧщимъ тѧ</span><br/><span>своеѧ ради благости. Ни да ѡтринеши молбꙋ людей своих</span><br/><span>моихь ради грѣхѡвь, человѣколюбче, ни же возвращꙋ сѧ с</span><br/><span>ними смирень и посрамлен. Ибо людїе твои вꙿ цр(ъ)кви</span><br/><span>твоей молѧть тѧ: Помилꙋй нась, боже отче вседержителю;</span><br/><span>помилꙋй нас, боже, спасе нашь; помилꙋй нас, боже, по</span><br/><span>велицѣй милости твоей и посли на ны и на предлежащыѧ</span><br/><span>дары сїѧ доухъ твой пресвѧтый (глаголи со ꙋмиленїемъ:)</span><br/><span>господа животворѧщагѡ, сопрестолнаго тебѣ богꙋ</span><br/><span>отцꙋ, единосꙋщнаго же и соприсносꙋщна, глаголавшаго вꙿ</span><br/><br/><span class="pagenum"><span>324</span></span><br/><span>законѣ и пророцѣхъ и в новѣмъ твоем завѣтѣ,</span><br/><span>пришедшагѡ во видѣнїи голꙋбинѣ на господа нашего Іисоуса</span><br/><span>Христа на Іѡрданстѣй рѣцѣ и пребывша на немь и на</span><br/><span>свѧтыѧ апостолы сошедшагѡ во видѣнїи огненныхъ ꙗзыкъ</span><br/><span>на превыспрꙿнемъ свѧтагѡ и славнагѡ Сїѡна вꙿ день пѧтдесѧтный.</span><br/><span>(глаголи трижды) тогожде доуха твоегѡ</span><br/><span>свѧтагѡ посли, владыко, на нас и на предлежащїѧ дары</span><br/><span>сїѧ (и абїе) ꙗко да пришедшꙋ свѧтомꙋ и благомꙋ и</span><br/><span>славномꙋ тогѡ ѡсѣненїю, ѡсвѧтить и сотворить (и творѧт</span><br/><span>поклоненїе г꙯-жды) –</span><br/><span>Дїаконъ: Благослови, владыко, свѧтый хлѣбъ.</span><br/><span>Іерей: Хлѣбъ ꙋбѡ сей самымъ тѣломъ господа</span><br/><span>бога и спаса нашегѡ Іисоуса Христа –</span><br/><span>Дїаконъ: Благослови, владыко, свѧтꙋю чашꙋ.</span><br/><span>Іерей: Чашꙋ же сїю самою ч(ь)стною кровїю господа</span><br/><span>и бога и спаса нашегѡ Іисоуса Христа –</span><br/><span>Дїаконъ: Аминь.</span><br/><span>Іерей: Излїанною за мїра животь –</span><br/><span>Дїаконъ: Благослови, владыко обоѧ.</span><br/><span>Іерей: Предложивь доухомъ твоимъ свѧтымъ, –</span><br/><span>Дїаконъ: Аминь.</span><br/><span>Молитва: Ꙗкѡ да бꙋдеть всѣмь, иже ѡт нихъ</span><br/><span>причащающим сѧ, во ѡставленїе грѣхѡвь и в жизнь вѣчнꙋю,</span><br/><span>во ѡчищенїе доушамь и тѣлѡм, во плодоношенїе</span><br/><span>благихъ дѣлъ. И ниеднагоже нась в сꙋдь или во ѡсꙋжденїе</span><br/><span>сотвори причащати сѧ свѧтомꙋ тѣлꙋ и крове Христа</span><br/><span>твоегѡ, но да ѡбрѧщемь милость и благодать со всѣми</span><br/><span>свѧтыми, ѡт вѣка благоꙋгодившими праотци, отцы,</span><br/><span>патрїархи, пророки, проповѣдники, аѵаг͠гелисты, моученики,</span><br/><span>исповѣдники, ꙋчителми и со всѧкимъ доухомъ праведнымъ,</span><br/><span>во вѣрѣ скончавшим сѧ.</span><br/><span>Дїаконъ: Благослови, владыко, кадило.</span><br/><span>Іерей молитвꙋ: Бывый архїерей по чинꙋ Мелхиседековꙋ,</span><br/><span>господи, боже нашь, приносѧй и приносимый и</span><br/><br/><span class="pagenum"><span>325</span></span><br/><span>жертвы прїемлѧй, прїими и ѡт рꙋкъ нашихъ кадило сїе</span><br/><span>во воню благоꙋханїѧ, во ѡставленїе грѣхѡмь нашимъ и во</span><br/><span>ѡчищенїе всѣм людемь твоимъ молитвами богородицы и</span><br/><span>всѣхь свѧтыхъ твоихъ.</span><br/><span>Възгласъ: Изрѧднѣе со пресвѧтою, чистою, преблагословенною,</span><br/><span>славною владычицею нашею богородицею и</span><br/><span>приснѡдѣвою Марїею, –</span><br/><span>Ликъ: Ѡ тебѣ радꙋет сѧ, ѡбрадованнаѧ, всѧ тварь.</span><br/><span>Іерей, преклонь главꙋ, молит сѧ: Со свѧтымъ</span><br/><span>Іѡанном пророкомъ предтечею и кр(ъ)стителемь,</span><br/><span>свѧтыми и всехвалными апостолы, со свѧтымъ, їмѧ рекъ,</span><br/><span>егоже и памѧть совершаем, и всѣми твоими свѧтыми,</span><br/><span>ихже молитвами посѣти нас, боже, и помѧни всѣхъ прежде</span><br/><span>ꙋсопших во надежди воскресенїа и живота вѣчнагѡ, и</span><br/><span>покой ихъ, идѣже присѣщает свѣтъ лица твоегѡ. Еще ти</span><br/><span>сѧ молимъ, помѧни, господи, свѧтꙋю твою соборнꙋю и</span><br/><span>апостольскꙋю цр(ъ)ковь, ꙗже ѡт конець даже до конец</span><br/><span>вселенныѧ, и ꙋмири ю, юже снабдѣл еси ч(ь)стною кровїю</span><br/><span>Христа твоегѡ, и свѧтый храмь сей во свѧтѣмь и славнѣмь</span><br/><span>Сїѡнѣ, матери всѣхъ цр(ъ)квей, ꙋтверди его даже</span><br/><span>до скончанїа вѣка. Помѧни, господи, дары сїѧ тебѣ принесшихъ</span><br/><span>и ѡ нихже и имиже и за нихже сїѧ принесоша.</span><br/><span>Помѧни, господи, плодоносѧщихъ и добродѣющихъ во</span><br/><span>свѧтыхъ твоихъ цр(ъ)квахъ и поминающихъ нищїѧ. Воздаждь</span><br/><span>имъ богатыми твоими и небесными дарованьми,</span><br/><span>дарꙋй имъ вꙿ мѣсто земныхъ небеснаѧ, в мѣсто привременныхъ</span><br/><span>вѣчнаѧ, вꙿ мѣсто тлѣнныхъ нетлѣннаѧ. Помѧни,</span><br/><span>господи, иже вꙿ пꙋстынѧх и горахъ и вертепахъ и разсѣлинахъ</span><br/><span>земныхъ. Помѧни, господи вꙿ дѣвствѣ и благоговѣнїи</span><br/><span>и постничествѣ и ч(ь)стномь гражданствѣ живꙋщихъ.</span><br/><span>Помѧни, господи, благочестивѣйшихъ и вѣрнѣй-</span><br/><span>шихъ царей нашихъ, ихже ѡправдал еси царствовати на</span><br/><span>земли. Орꙋжїемъ истины, орꙋжїем благоволенїѧ вѣнчай</span><br/><br/><span class="pagenum"><span>326</span></span><br/><span>ихъ, ѡсѣни над главою ихъ вꙿ д(ь)нь брани, ꙋкрѣпи</span><br/><span>мышцꙋ ихъ, възвыси ихъ десницꙋ, державно сотвори ихъ</span><br/><span>царство, покори имъ всѧ варꙿварскїѧ ꙗзыки, бранем хотѧщїѧ.</span><br/><span>Дарꙋй имъ глꙋбокїй и неѡтемлемый миръ, глаголи</span><br/><span>въ ср(ъ)дцахь ихъ благаѧ ѡ цр(ъ)кви и ѡ всѣхъ</span><br/><span>людехъ твоихъ, да в тишинѣ ихъ тихое и безмолвное</span><br/><span>житїе поживемь во всѧком благочестїи и честности.</span><br/><span>Помѧни, господи, всѧкое начальство и власть и иже во</span><br/><span>палатѣ братїю нашꙋ и все воинство. Благихъ во</span><br/><span>благодати твоей сохрани, лꙋкавых же благихъ сотвори</span><br/><span>благодатїю твоею. Помѧни, господи, предстоѧщїѧ люди и</span><br/><span>благословныхъ ради винъ ѡставшїѧ сѧ и помилꙋй ихъ и насъ</span><br/><span>по множествꙋ милости твоеѧ. Хранилища ихъ исполни</span><br/><span>всѧкагѡ блага, сꙋпрꙋжества их во мирѣ и во единомыслїи</span><br/><span>соблюди, младенцы воспитай, юность настави, старость</span><br/><span>подкрѣпи, малодꙋшныѧ ꙋтѣши, расточеннаѧ собери,</span><br/><span>заблꙋжденнаѧ паки возврати, сопричти свѧтой твоей</span><br/><span>каѳолической и апостолской цр(ъ)кви. Смꙋщаемыѧ ѡт доухѡв</span><br/><span>нечистыхъ свободи, плавающих соплавай, пꙋтьшествꙋющимъ</span><br/><span>сопꙋтешествꙋй, вдовицамъ предстатель бꙋди, сиротамь</span><br/><span>защитникъ, плѣнники избави, болѧщыѧ оуврачꙋй. На</span><br/><span>сꙋдищи и в заточенїѧхь и всѧкой печали и нꙋжди и</span><br/><span>ѡбстоанїи сꙋщихь помѧни, боже, и всѣхь молѧщихь сѧ</span><br/><span>великомꙋ твоемꙋ благоꙋтробїю и любѧщих нась и ненавидѧщихъ</span><br/><span>и заповѣдавших намь недостойным молити сѧ ѡ</span><br/><span>нихь. И всѧ люди твоѧ помѧни, господи, боже нашь, и</span><br/><span>на всѣх излїй богатꙋю твою милость, всѣмь подаѧ ꙗже</span><br/><span>ко спасенїю прошенїѧ. И ихже мы не воспомѧнꙋхом не-</span><br/><span>вѣденїѧ ради или забвенїѧ или множества имень, самь</span><br/><span>помѧни, боже, вѣдый коегождо возрасть и нарицанїе,</span><br/><span>вѣдый коегождо из чрева матере егѡ. Ты бо еси, господи,</span><br/><span>помощь безпомощнымъ, надежда ѡтчаѧвшим сѧ, обꙋреваемымь</span><br/><span>спаситель, плавающимь пристанище, недꙋгꙋющимь</span><br/><span>врачь. Ты самь всѣмь всѧ бꙋди, вѣдый коегождо и прошенїе</span><br/><span>егѡ, домь и потребꙋ егѡ. Избави, господи, град сей</span><br/><span>и всѧкїи град и странꙋ ѡт глада, гꙋбителства, трꙋса,</span><br/><br/><span class="pagenum"><span>327</span></span><br/><span>потопа, огнѧ, меча, нашествїѧ иноплеменникь и</span><br/><span>междособныѧ брани.</span><br/><span>Возгласъ: Во первыхь помѧни, господи, свѧтагѡ</span><br/><span>божїѧ града Сїѡна архїепископа, їмѧ рекъ, егоже дарꙋй</span><br/><span>свѧтымь твоимь цр(ъ)квамь вꙿ мирѣ цѣла, ч(ь)стна,</span><br/><span>здрава, долгоденствꙋюща и право правѧща слово твоеѧ</span><br/><span>истинны.</span><br/><span>Дїаконъ: И ѡ приносѧщомъ свѧтыѧ дары сїѧ</span><br/><span>благоговѣйнѣйшомъ їереи, їмѧ рекъ.</span><br/><span>Ликъ: И ѡ всѣхъ и за всѧ.</span><br/><span>Іерей молить сѧ: Помѧни, господи, всѧкое</span><br/><span>епископство православных, право правѧщихъ слово твоеѧ</span><br/><span>истинны. Помѧни, господи, по множествꙋ щедротъ твоихъ,</span><br/><span>и мое недостоинство. Прости ми всѧкое прегрѣшенїе волное</span><br/><span>и неволное, и да не моихь ради грѣхѡвъ возбраниши</span><br/><span>благодати свѧтагѡ доуха ѡт предлежащихъ даровъ. Помѧни,</span><br/><span>господи, пресвѵтерство, еже ѡ Христѣ дїаконство и</span><br/><span>весь їерейскїй чинъ, и да ниединагоже нась постыдиши,</span><br/><span>ѡкрꙋжившихъ свѧтый твой олтарь. Посѣти нас во благости</span><br/><span>твоей, господи, ꙗви сѧ нам богатыми твоими щедротами.</span><br/><span>Благорастворенныѧ и полезныѧ воздꙋхи намь дарꙋй,</span><br/><span>дожди земли ко плодоношенїю подаждь, благослови вѣнець</span><br/><span>лѣтꙋ благости твоеѧ. Оутиши раздиранїѧ цр(ъ)кви, оугаси</span><br/><span>шатанїѧ ꙗзыческаѧ, ересей востанїѧ скоро разори силою</span><br/><span>свѧтагѡ твоегѡ доуха. Всѣхь нась прїими вь царство</span><br/><span>твое, сыны свѣта и сыны д(ь)нѧ показав. Твой миръ и</span><br/><span>твою любовь дарꙋй намь, господи, боже нашь, всѧ бо</span><br/><span>воздаль еси намь.</span><br/><span>Возгласъ: И даждь намъ единѣми ꙋсты и единымь</span><br/><span>ср(ъ)дцемъ славити и воспѣвати преч(ь)стное и</span><br/><span>великолѣпое имѧ твое, отца и сына и свѧтагѡ доуха,</span><br/><span>н(ы)нѣ и приснѡ.</span><br/><br/><span class="pagenum"><span>328</span></span><br/><span>Возгласъ: И да бꙋдеть благодать и милость</span><br/><span>свѧтыѧ несозданныѧ и покланѧемыѧ тройцы со всѣми вами.</span><br/><span>Ликъ: И со дꙋхомъ твоим.</span><br/><span>Дїаконъ: Всѧ свѧтыѧ помѧнꙋвше. – Ѡ принесенныхъ</span><br/><span>и ѡсвѧщенных. – Ꙗкѡ да человѣколюбецъ</span><br/><span>богъ нашь. – Ѡ избавити сѧ намь.</span><br/><span>Молитва: Боже, отче господа и бога и спаса</span><br/><span>нашегѡ Іисоуса и Христа, великоимените господи и владыко</span><br/><span>всѧческихъ, бож(ь)ственное естество, независтнаѧ благости,</span><br/><span>сѣдѧй на Херꙋвимѣхъ и славословимый ѡт Серафимъ,</span><br/><span>емꙋже предстоѧть тысѧща тысѧщами и тмы тмами свѧтых</span><br/><span>аг͠гелъ и архаг͠гелъ воинства, принесенныѧ ꙋбѡ дары</span><br/><span>и жертвꙋ, ꙗже самь ѡсвѧтивь и совершивь благодатїю</span><br/><span>Христа твоегѡ и наитїемь пресвѧтагѡ доуха, прїими и</span><br/><span>наша доушы и тѣлеса ѡчисти и ѡсѧжи помышленїѧ</span><br/><span>наша и разсꙋди совѣсть и изми ѡт насъ всѧко движенїе</span><br/><span>и помышленїе скверное плоти и доуха, ѡтчоуждающее</span><br/><span>хотѣнїю твоеѧ благости.</span><br/><span>Дїаконъ: Застꙋпи, спаси, помилꙋй. – Аг͠гела</span><br/><span>мирна, вѣрна наставника. – Добрых и полезных доушамъ</span><br/><span>нашимъ. – Христїанскїѧ кончины живота. – Д(ь)не всегѡ</span><br/><span>совершенна, свѧта. – Милости и ѡставленїѧ грѣхѡв. –</span><br/><span>Прочее времѧ живота нашегѡ. – Соединенїе вѣры и</span><br/><span>причастїе свѧтагѡ доуха испросивше, сами себѣ.</span><br/><span>Возгласъ: И сподоби нас, владыко человѣколюбче,</span><br/><span>со дерзновенїемь, неѡсꙋжденно, вꙿ чистѣ ср(ъ)дцы, доуши</span><br/><br/><span class="pagenum"><span>329</span></span><br/><span>просвѣщеннѣ, непостыднымъ лицемь, ѡсвѧщенныма ꙋстнама</span><br/><span>смѣти призывати тебе, небеснагѡ свѧтаго бога отца,</span><br/><span>и глаголати:</span><br/><span>Ликъ: Отче нашь.</span><br/><span>Іерей молит сѧ вꙿ себѣ, глаголѧ: Не воведи</span><br/><span>нась во искꙋшенїе, господи, господи силь, вѣдый немощъ</span><br/><span>нашꙋ, но избави насъ ѡт лꙋкавагѡ и ѡт дѣлъ егѡ и</span><br/><span>всѧкагѡ нахожденїѧ и козни противныѧ ради имене твоегѡ</span><br/><span>свѧтагѡ, нареченнагѡ на нашемь смиренїи.</span><br/><span>Возгласъ: Ꙗкѡ твое есть царствѡ.</span><br/><span>Ликъ: Аминь.</span><br/><span>Іерей: Миръ всѣмь.</span><br/><span>Дїаконъ: Главы ваша господеви.</span><br/><span>Молитва: Тебѣ приклонихомь, господи, раби твои,</span><br/><span>выи своѧ пред свѧтымь твоим жертовникомь, чающе ѡт</span><br/><span>тебе богатыѧ милости, благодать же и благословенїе твое</span><br/><span>ниспосли намь, владыко, и ѡсвѧти нашѧ дꙋшы и тѣлеса,</span><br/><span>ꙗкѡ да достойни бꙋдемь причастницы и ѡбещницы пречистымь</span><br/><span>твоимь тайнамь во ѡставленїе грѣхѡв и в жизнь</span><br/><span>вѣчнꙋю –</span><br/><span>Возгласъ: Благодатїю и щедротами и человѣколюбїем</span><br/><span>единороднагѡ сына твоегѡ, с нимже благословень</span><br/><span>еси с пресвѧтымъ и благимъ и животворѧщимъ твоимъ</span><br/><span>доухомь нынѣ и приснѡ.</span><br/><span>Молитва: Свѧтый, иже во свѧтыхъ почиваѧй,</span><br/><span>господи боже нашъ, ѡсвѧти нась словомь твоеѧ благодати</span><br/><span>и наитїемъ пресвѧтагѡ доуха, самь бо рекль еси: Свѧти</span><br/><span>бꙋдите, ꙗкѡ азъ свѧть есмь, господь богъ вашь.</span><br/><span>Дїаконъ возглашаетъ: Вонмемь.</span><br/><span>Іерей: Непостижимый боже, слове отца и доуха</span><br/><span>свѧтагѡ, единосꙋщне, соприсносꙋщне и нераздѣлне, прїемый</span><br/><span>нетлѣннꙋю пѣснь во свѧтыхъ своихъ безкровныхъ жертвахъ</span><br/><br/><span class="pagenum"><span>330</span></span><br/><span>ѡт Херꙋвїмъ и Серафїмъ, прїими и ѡт мене смиреннагѡ,</span><br/><span>возывающа и глаголюща:</span><br/><span>Возгласъ: Свѧтаѧ свѧтымь.</span><br/><span>Ликъ: Единъ свѧтъ, единь господь.</span><br/><span>Дїаконъ: Раздроби, владыко, свѧтый хлѣб.</span><br/><span>Іерей: Раздроблѧет сѧ и раздѣлѧет сѧ агнецъ</span><br/><span>божїй, раздроблѧемый и нераздѣлѧемый, всегда ꙗдомый</span><br/><span>и никогдаже снѣдаемый.</span><br/><span>Дїаконъ: Исполни, владыко, свѧтꙋю чашꙋ.</span><br/><span>Іерей: Соединѧет сѧ пресвѧтое и пречистоетѣло и</span><br/><span>кровь господа бога и спаса нашегѡ Іисоуса Христа.</span><br/><span>Дїаконъ: Благослови, владыко, теплотꙋ.</span><br/><span>Іерей: Соедини сѧ и ѡсвѧти сѧ исоверши сѧ</span><br/><span>таинственнаѧ жертва господа и бога и спаса нашего Іисоуса</span><br/><span>Христа.</span><br/><span>Молитва: Владыко, господи Іисоусе Христе, боже</span><br/><span>нашь, иже небесный сый хлѣб и брашнѡ спасенное вѣрꙋющимь</span><br/><span>в тѧ, сподоби мѧ недостойнаго свѧтымь, пречистымъ</span><br/><span>и животворѧщимъ твоимъ тайнамь великиѧ</span><br/><span>ради твоеѧ благости и неизреченнаго милоср(ъ)дїѧ неѡсꙋжденнѡ</span><br/><span>причастити сѧ, пресвѧтомꙋ и пречистомꙋ и</span><br/><span>животворѧщемꙋ тѣлꙋ и крови, во ѡставленїе грѣхѡвъ и</span><br/><span>в жизнь вѣчнꙋю, аминь. – Причащаѧй же сѧ бож(ь)ственныхъ</span><br/><span>тайнъ, всѧ творитъ, ꙗкоже в лѵтꙋргїи свѧтагѡ</span><br/><span>Іѡанна Златоꙋстагѡ. Абїе же по причащенїи</span><br/><span>бож(ь)ственных тайнъ.</span><br/><span>Благодаренїе сїе: Благословень богъ, благословлѧѧ,</span><br/><span>ѡсвѧщаѧ и соблюдаѧ животь нашь ради причащенїѧ</span><br/><span>свѧтыхъ, пречистыхъ, безсмертных и животворѧщихъ</span><br/><span>тайнъ, сый благословень во вѣки, аминь.</span><br/><br/><span class="pagenum"><span>331</span></span><br/><span>Іерей: Христось по среди насъ.</span><br/><span>Дїаконъ: И есть и бꙋдеть</span><br/><span>Таже молитва благодаренїѧ: Боже, своегѡ</span><br/><span>ради многагѡ и неизреченнагѡ благоꙋтробїѧ сошедъ к</span><br/><span>нашей немощи, сподобивый насъ причастити сѧ сей</span><br/><span>небеснѣй и страшнѣй трапезѣ, да не ѡсꙋдиши нась грѣшныхъ</span><br/><span>ѡ причащенїи пречистыхъ и животворѧщихъ твоихъ тайнъ,</span><br/><span>но сохрани насъ, боже, во твоей свѧтыни, ꙗкѡ да,</span><br/><span>достойни бывше ѡ прїѧтїи бож(ь)ственных тайнъ, ѡбрѧщем</span><br/><span>сѧ часть и жребїй со всѣми свѧтыми, иже вѣка</span><br/><span>тебѣ благоꙋгодившими во свѣтѣ лица твоегѡ, ты бо</span><br/><span>благословень еси во вѣки, аминь.</span><br/><span>Дїаконъ: Благослови, владыко, кадило.</span><br/><span>Іерей: Возвеселилъ еси насъ, боже, во соединенїи</span><br/><span>твоемь, и приносимъ ти пѣснь благодаренїѧ. Плодъ ꙋстень,</span><br/><span>исповѣдающихъ благодать твою, с кадиломъ симъ да</span><br/><span>возыдеть предꙿ тѧ, боже, и да не возвратит сѧ во тще,</span><br/><span>но дарꙋй нам егѡ ради мѵро пресвѧтое благоꙋханїѧ пресвѧтаго</span><br/><span>своего доуха неѡтемлемо и исполни ꙋста наша</span><br/><span>похвалы и радованїѧ и ср(ъ)дце сладости и веселїѧ совершеннаго</span><br/><span>ѡ Христѣ Іисоусѣ, господѣ нашемь, с нимже благословень</span><br/><span>еси во вѣки, аминь.</span><br/><span>Таже дїаконъ ѡтверзаетъ двери, Іерей,</span><br/><span>прїимъ потиръ, возглашаетъ: Со страхомъ божїим</span><br/><span>и со вѣрою пристꙋпите.</span><br/><span>Ликъ: Благословень грѧдый.</span><br/><span>Іерей: Спаси, боже, люди твоѧ и благослови достоѧнїе</span><br/><span>твое.</span><br/><span>Ликъ: Ис пола ети, деспота.</span><br/><span>Іерей, кадѧ свѧтаѧ, глаголетъ: Вознесый</span><br/><span>сѧ на небеса, боже, и по всей земли слава твоѧ.</span><br/><br/><span class="pagenum"><span>332</span></span><br/><span>Іерей, вземъ дискосъ и даѧ дїаконꙋ</span><br/><span>глаголетъ: Слава богꙋ ѡсвѧщающемꙋ и просвѣщающемꙋ</span><br/><span>всѧ, благословенно имѧ бога нашего –</span><br/><span>Іерей, вземъ потирь, возглашаетъ: Всегда,</span><br/><span>нынѣ и приснѡ и во вѣки вѣкѡвъ.</span><br/><span>Ликъ: Аминь.</span><br/><span>Дїаконъ, изшедъ, возглашаетъ: Прости</span><br/><span>прїемше бож(ь)ственныѧ, свѧтыѧ, пречистыѧ, безсмертныѧ,</span><br/><span>пренебесныѧ и животворѧщїѧ страшныѧ Христовы тайны,</span><br/><span>достойнѡ благодаримъ господа. – Ꙗкѡ да бꙋдеть намь</span><br/><span>причащенїе свѧтынь егѡ во ѡтгнанїе всѧкїѧ лꙋкавыѧ вещи,</span><br/><span>во прїѡбрѣтенїе жизны вѣчꙿныѧ, во прїѡбщенїе свѧтаго</span><br/><span>доуха, помолим сѧ. – Д(ь)не всегѡ совершенна, свѧта,</span><br/><span>мирна и безгрѣшна испросивше, сами себе и дрꙋг дрꙋга</span><br/><span>и весь живѡтъ нашъ Христꙋ.</span><br/><span>Возгласъ: Ꙗкѡ ты еси ѡсвѧщенїе наше, и тебѣ</span><br/><span>славꙋ возсылаемь, отцꙋ и сынꙋ и свѧтомꙋ доухꙋ, н(ы)нѣ</span><br/><span>и приснѡ.</span><br/><span>Іерей: Миръ всѣмъ.</span><br/><span>Ликъ: И со доухом твоимъ.</span><br/><span>Дїаконъ: Главы ваша господеви приклоните.</span><br/><span>Молитва: Боже великый и чюдный, призри на</span><br/><span>рабы твоѧ, ꙗкѡ тебѣ своѧ выѧ поклониша. Простри рꙋкꙋ</span><br/><span>твою державнꙋю, исполненнꙋю благословенїѧ, благослови</span><br/><span>люди твоѧ и сохрани достоѧнїе твое, ꙗкѡ присно и всегда</span><br/><span>славимъ тѧ, единаго истинꙿнаго бога.</span><br/><span>Возгласъ: Тебѣ бо подобаеть и должно есть еже</span><br/><span>ѡт всѣхь нась славословїе, ч(ь)сть, благодаренїе и поклоненїе,</span><br/><span>отцꙋ исынꙋ и свѧтомꙋ доухꙋ, н(ы)нѣ и приснѡ и во вѣки.</span><br/><span>Іерей: Во мирѣ и любви божїи изыдемь.</span><br/><span>Ликъ: И ѡ имени господни.</span><br/><span>Дїаконъ: Господꙋ помолим сѧ.</span><br/><span>Іерей заамвоинꙋю молитвꙋ: Благословѧ</span><br/><span>благословѧщаѧ тѧ, господи, и свѧщаѧ на тѧ ꙋповающїѧ, спаси</span><br/><br/><span class="pagenum"><span>333</span></span><br/><span>люди твоѧ и благослови достоѧнїе твое, исполненїе цр(ъ)кве</span><br/><span>твоеѧ сохрани и ѡсвѧти благолѣпїе храма твоегѡ. Ты</span><br/><span>тѣхъ воспрослави бож(ь)ственною силою твоею и не ѡстави</span><br/><span>насъ ꙋповающихъ на тѧ. Миръ мирови твоемꙋ дарꙋй и</span><br/><span>цр(ъ)квамъ твоимъ, їереемъ, царемъ нашимъ, воемъ и</span><br/><span>всѣмъ людемь твоимъ. Ꙗкѡ всѧкое даѧнїе благо и всѧкь</span><br/><span>даръ совершень совыше есть, сходѧ ѡт тебе, отца свѣтѡв,</span><br/><span>и тебѣ славꙋ и благодаренїе, честь и поклоненїе возсылаемъ,</span><br/><span>отцꙋ и сынꙋ и свѧтомꙋ доуххꙋ, н(ы)нѣ и приснѡ.</span><br/><span>Молитва: Ѡт силы вꙿ силꙋ шествꙋюще и всѧкꙋю,</span><br/><span>ежево храмѣ твоем, исполнивше слꙋжбꙋ, и н(ы)нѣ молим</span><br/><span>сѧ тебѣ, господи, боже наш, совершенномꙋ человѣколюбїю</span><br/><span>твоемꙋ сподоби насъ, исправи пꙋть нашь, ꙋкорени во</span><br/><span>страсѣ твоемъ всѣхъ насъ и помилꙋй и небесномꙋ царствїю</span><br/><span>сподоби ѡ Христѣ Іисоусѣ, господи нашемъ, с нимꙿже</span><br/><span>благословень еси во вѣки, аминь.</span><br/><span>Ѡтпꙋстъ: Благословенїе господне на всѣхъ васъ</span><br/><span>всегда, н(ы)нѣ и приснѡ и во вѣки.</span><br/><span>Ликъ: Слава и н(ы)нѣ.</span><br/><span>Іерей: Христосъ, истинный богъ нашь, молитвами</span><br/><span>пречистыѧ своеѧ матере и свѧтагѡ, славнагѡ и</span><br/><span>всехвалнагѡ апостола Іакѡва, во плоти брата господнѧ и перꙿвагѡ</span><br/><span>архїепископа свѧтагѡ божїѧ града Іеросалима, и всѣхъ</span><br/><span>ради свѧтыхъ помилꙋеть и спасеть насъ ꙗко благъ и</span><br/><span>чловѣколюбецъ.</span><br/><br/><span>Молитва, внегда потребити свѧтаѧ: Неизреченнаѧ</span><br/><span>ꙗже к намь любовь твоѧ, господи, безмѣрна</span><br/><span>глꙋбина твоеѧ благодати. Елма ꙋбѡ ѡтвратихом сѧ ѡт</span><br/><span>тебе, благодателѧ нестерпимагѡ лишенїѧ, но посла единороднаго</span><br/><span>своегѡ сына ходатаѧ, молѧща сѧ ѡ примиренїи,</span><br/><span>иже излїѧнїемь своеѧ крове еже к тебѣ, владыцѣ богꙋ и</span><br/><span>отцꙋ, примиренїе намъ сотвори, соединив сѧ и соединивъ</span><br/><span>насъ себѣ же и тебѣ причащенїемь пречистагѡ тѣла и</span><br/><span>честныѧ крове. Тѣмже молим ти сѧ, царю славы, не</span><br/><br/><span class="pagenum"><span>334</span></span><br/><span>предаждь нас вѣчномꙋ мꙋченїю, соединивших сѧ тебѣ,</span><br/><span>владыко, ни же да расторгнеши соединенїе, но благоволи</span><br/><span>совершеннꙋ быти, здѣ ꙋбѡ зрѣнїемъ и жителꙿствомъ</span><br/><span>изрѧднымъ, тамо же разрѣшившим сѧ зерцалом самозрѣнїѧ</span><br/><span>славы твоеѧ вꙿ самомъ единороднѣмъ сынѣ твоем,</span><br/><span>с нимже благословень еси и препрославлен пресвѧтымъ и</span><br/><span>благим и животворѧщимь доухомъ н(ы)нѣ и приснѡ и</span><br/><span>во вѣки вѣкѡвъ, аминь.</span><br/><span>Тропарь гласъ в꙯: Ꙗкѡ господ(ь)нь ꙋченикъ</span><br/><span>прїѧтъ праведное еѵаг͠гелїе, ꙗкѡ мꙋченикъ имаши неисписанно</span><br/><span>дерзновенїе, ꙗкѡ брать божїй еже молити сѧ, ꙗкѡ</span><br/><span>свѧтитель моли Христа бога, да спасет доушы наша.</span><br/><span>Кондакъ гласъ д꙯: Иже отчее единородное богъ</span><br/><span>слово, пришедъ кꙿ намъ на послѣдокъ д(ь)нїй, Іакове</span><br/><span>бож(ь)ственне, перваго тѧ ꙗви Іеросалимлѧномъ пастырѧ</span><br/><span>и ꙋчителѧ и вѣрна строителѧ таинствомъ доуховнымъ,</span><br/><span>тѣмже тѧ почетаемь, Іакове апостоле. – Слава ин(ы)нѣ.</span><br/><span>Богородиченъ: Ѡ бож(ь)ственнаѧ ходатайце богꙋ</span><br/><span>и чловѣкѡмъ, смиреннꙋю сїю молитвꙋ мою богꙋ и сынꙋ</span><br/><span>своемꙋ принеси и радости присносꙋщныѧ мене сподоби,</span><br/><span>молю тѧ, всесвѧтаѧ богородице, тебе бо надеждꙋ имамь,</span><br/><span>непотребный рабъ твой.</span><br/><br/><span>Сїѧ свѧтаѧ и бож(ь)ственнаѧ лїтꙋргїа свѧтагѡ, славнагѡ</span><br/><span>и всехвалнагѡ апостола Іакѡва, брата господнѧ и</span><br/><span>первагѡ архїепископа свѧтѣйшїѧ, божїѧ и великїѧ Іеросалимскїѧ</span><br/><span>цр(ъ)кве, преведенна Еѵѳимїемь, патрїархомъ Терновскимъ,</span><br/><span>з Греческагѡ на Славенскїй ꙗзыкъ, исправлена</span><br/><span>же и ислѣдованиа їеромонахомъ Іѡаникїемъ Грекѡмъ.</span></p></p></div>
</div>

	</div>

	<div id="footer">
		
		<div>&copy; Софийски университет &bdquo;Св. Климент Охридски&ldquo; 2011-2019</div>
		
	</div>

</div>

</body>
</html>
