<!DOCTYPE html>
<html>
<head>
	<title>Text Corpus - messa</title>
	<meta charset=utf-8" />
	<link rel="stylesheet" type="text/css" href="/static/css/style.css" />
	<link rel="stylesheet" type="text/css" href="/static/css/dict_edit.css" />
	<link rel="stylesheet" type="text/css" href="/static/css/dict_public.css" />
	<link rel="stylesheet" type="text/css" href="/static/css/textcorpus.css" />
	<link rel="stylesheet" type="text/css" href="/static/css/textcorpus_search.css" />
	<link rel="shortcut icon" type="image/vnd.microsoft.icon" href="/static/images/hdict-logo.ico" />
	
	<script src="/static/js/jquery-1.11.2.js"></script>
	<script src="/static/js/jquery-migrate-1.2.1.js"></script>
	<script src="/static/js/jquery.ez-pinned-footer.js"></script>

<script>
	$(window).load
	(
		function (){
			$("#footer").pinFooter('static');
		}
	);

	$(window).resize
	(
		function (){
			$("#footer").pinFooter('static');
		}
	);
</script>




<link rel="stylesheet" type="text/css" href="/static/css/tipTip.css" />
<script src="/static/js/jquery.tipTip.minified.js"></script>

<script>
function confirm_deletion(ttl){
	var msg = "Сигурни ли сте, че искате да изтриете този текст?"
	return confirm(msg);
}

function showInfo(obj, ids){
	var content = "<div>";
	$(ids).each
	(
		function (idx, id){
			obj_class = $(id).attr("class");
			if (obj_class == "comment"){
				title = "Бележка под линия";
			}
			else{
				title = "Разночетене";
			}
			content = content+"<h1>"+title+"<\/h1>";
			content = content +"<p>"+$(id).html()+"<\/p>";
		}
	);
	content = content+"<\/div>";
	$(obj).tipTip({content: content, maxWidth: "400px", defaultPosition: "top", delay: 100, activation: "click", keepAlive: true});
}

$(window).load
(
	function (){
		if ($("div.editor_text").html().trim() == ""){
			$("div.editor_text").css("margin-top", "0px");
		}
	}
);

</script>


</head>

<body>

<div id="container">

	<div id="header">
		
			
			<a href="/" title="Български исторически речник">
			
			<img src="/static/images/logo.png" alt="Лого" />
			</a>
		
	</div>

	<div id="menu">
		
		<ul>
			
			<li><a href="/session/login" title="">&raquo;&nbsp;Вход</a></li>
			
			<li><a href="/textcorpus/list" title="">&raquo;&nbsp;Текстов&nbsp;корпус</a></li>
			
			<li><a href="/chronograph/clist" title="">&raquo;&nbsp;Хронограф</a></li>
			

			
			<li><a href="/oldbgdict/oldbg_search" title="">&raquo;&nbsp;Стб.&nbsp;речник</a></li>

			
			<li><a href="/dictionary/search" title="">&raquo;&nbsp;Ист.&nbsp;речник</a></li>
			
			<li style="margin-left:20px"><a href="/dictionary/resolve_forms" title="">&raquo;&nbsp;Словоформи</a></li>
			
			

			
			<li><a href="/evtdict/evt_search" title="">&raquo;&nbsp;Евт.&nbsp;речник</a></li>
			
			

			
			<li><a href="/trmdict/trm_search" title="">&raquo;&nbsp;Терм.&nbsp;речник</a></li>
			
			

			
			<li><a href="/textcorpus/search" title="">&raquo;&nbsp;Търсене</a></li>

			<li><a href="http://e-medievalia.uni-sofia.bg/moodle" title="">&raquo;&nbsp;Средновековен&nbsp;речник</a></li>
			
		</ul>
		
	</div>

	<div id="content">
		

<div class="content_title">
	Текстов корпус
</div>


	
		<div class="content_title title_lang_chu">
			<span>Бож(ь)стꙿвнаа слꙋжба їже въ свѧтыхъ ѡтца нашего Іѡанна Златоꙋстаго, архїепископа Константинѣ града</span>
			
		</div>

	<div id="doc_header">
	

	
		
		
			<span class="label">Заглавие на латински:</span>messa<br />
		
	

	
		
		
			<span class="label">Жанр:</span>Служба<br />
		
	

	
		
		
			<span class="label">Автор:</span>Патриарх Евтимий<br />
		
	

	
		
		
			<span class="label">Преведен?:</span>да<br />
		
	

	
		
		
			<span class="label">Дата на ръкописа:</span>ХV в.<br />
		
	

	
		
		
			<span class="label">Дата на превода:</span>ХІV в.<br />
		
	

	
		
		
			<span class="label">Дата на преписа:</span>ХV в.<br />
		
	

	
		
		
			<span class="label">Правопис:</span>Среднобългарски<br />
		
	

	
		
		
			<span class="label">Име на ръкописа:</span>111<br />
		
	

	
		
		
			<span class="label">Хранилище на ръкописа:</span>Зографски манастир<br />
		
	

	
		
		
			<span class="label">Сигнатура на ръкописа:</span>111<br />
		
	

	
		
		
			<span class="label">Издание:</span>Werke des Patriarchen von Bulgarien Euthymius (1375-1393) nach den besten Handschriften herausgegeben von Emil Kałužniacki. Wien 1901.<br />
		
	

	
		
		
			<span class="label">Нормализиран?:</span>не<br />
		
	

	
		
		
			<span class="label">Страници:</span>357-373<br />
		
	

	
		
		
	

	
		
		
	

	
		
		
			<span class="label">doc_id</span>doc_214<br />
		
	

	
		
		
	

	</div>

<div class="real_text">
	<div class="body">
		<p><br/><span class="pagenum"><span>357</span></span><br/><span>Бож(ь)стꙿвнаа слꙋжба їже въ свѧтыхъ ѡтца</span><br/><span>нашего Іѡанна Златоꙋстаго, архїепископа</span><br/><span>Константинѣ града.</span><br/><br/><span>Молитва прѣдложенїꙋ: Боже, боже нашь, иже</span><br/><span>небесный хлѣбъ, пищѫ въсемоу мироу, господа нашего и</span><br/><span>бога Ісоуса Христа пославъ спаса и избавителѣ (и) благод(ѣ)телѣ,</span><br/><span>благословѧща и освѧщаѫща нас, ты благослови</span><br/><span>прѣдложенїе се и прїимї е на прѣнебесный свой</span><br/><span>жрътьвникꙿ, помѣни ꙗко благъ и чловѣколюбецъ принесꙿшїихъ</span><br/><span>и ихже радї принесошѫ и нас неѡсѫжденны съхрани</span><br/><span>въ свѧщеннодѣйстви божестъвныих твоихъ тайнъ.</span><br/><span>Възглашъ: Ꙗко свѧти сѧ и прослави сѧ прѣчъстное</span><br/><span>и велꙿлѣпное имѧ твое, ѡтца и сына и свѧтаго</span><br/><span>доуха, нинѣ и присно и въ вѣкы вѣкомъ.</span><br/><span>Дїакѡнь: Благослови, владыко.</span><br/><span>Свѧщенник: Благословено царство ѡтца и сына</span><br/><span>и свѧтаго доуха нинѣ и присно и въ вѣкы вѣкѡм.</span><br/><span>Дїакѡнь: Мирѡмъ господꙋ помолим сѧ. – О</span><br/><span>съвышнѣмь мирѣ и спасени доушь нашихъ, господꙋ</span><br/><br/><span class="pagenum"><span>35</span><span class="pagenum"/><span>8</span></span><br/><span>помолим (сѧ). – О мирѣ въсего мира, благостоани свѧтыих</span><br/><span>божїихъ цр(ъ)ковъ и ѡ съвъкꙋплени въсѣхъ, господꙋ. –</span><br/><span>О свѧтѣмь храмѣ семь и иже съ вѣроѫ и благогѡвѣнїемъ</span><br/><span>и страхѡм божїимь въходѧщїих въ нь, господꙋ. – О архїепископѣ</span><br/><span>нашемъ Еѵѳимїи, чьстнѣмь презвитерꙿствѣ, еже</span><br/><span>о Христѣ дїакѡнꙿствѣ и въсемь причьтѣ и людех, господꙋ</span><br/><span>помо(лим сѧ). – О благовѣрнѣмь и богохранимѣмь цари</span><br/><span>нашим Іѡаннѣ Шишманѣ и ѡ въсей палатѣ и воех его,</span><br/><span>господꙋ. – О пособити и покорити под нѡѕѣ его въсѣкого</span><br/><span>врага и съпостата, господоу помо(лим сѧ). – О градѣ</span><br/><span>семь и въсѣкомь градѣ и странѣ и вѣроѫ живѫщїихъ</span><br/><span>въ них, господоу помолим сѧ. – О благорастворени въздꙋхь</span><br/><span>и ѡ ꙋмножени плод земныхь и о врѣменех мирных,</span><br/><span>господꙋ помо(лим сѧ). – О плаваѫщих, пѫтьшествꙋѫщих,</span><br/><span>недѫгꙋѫщих, страждѫщих, плѣненых и о спасени их,</span><br/><span>господꙋ по(молим сѧ). – О избавити сѧ намь ѡт въсѣкоѫ</span><br/><span>скръби, гнѣва и нѫждѫ, господꙋ.</span><br/><span>Молитва пръвомꙋ антифонꙋ: Господи, боже</span><br/><span>нашь, егоже дръжава неприкладна и слава непостижна,</span><br/><span>егоже милость безмѣрна и чловѣколюбїе неизреченно, ты,</span><br/><span>владыко, по благоѫтробїоу своемоу призри на ны и на</span><br/><span>свѧтый храмъ съй и сътвори съ нами и молѧщими сѧ</span><br/><span>съ нами богатыѫ милости твоѫ и щедроты твоѫ.</span><br/><span>Дїаконь: Застѫпи, спаси, помилꙋй и съхрани нас,</span><br/><span>боже, твоеѫ благод(ѣ)тиѫ. – Прѣсвѧтѫѧ, чистѫѫ,</span><br/><span>прѣблагословенѫѫ владычицѫ нашѫ богородицѫ и приснодѣвы</span><br/><span>Марїѧ съ въсѣми свѧтыми помѣнѫвше, сами себе и</span><br/><span>дрꙋгь дрꙋга и вес(ь) живѡт нашъ Христоу богоу</span><br/><span>прѣдадимъ.</span><br/><span>Възглаш: Ꙗко подобает ти въсѣка слава, чьсть</span><br/><span>и покланѣнїе, ѡтцꙋ и сынꙋ и свѧтомꙋ доухꙋ, нинѣ и</span><br/><span>присно и въ вѣкы вѣкѡм.</span><br/><br/><span class="pagenum"><span>359</span></span><br/><span>Антїфѡн а꙯: Благо ест(ь) исповѣдати сѧ господеви,</span><br/><span>възвѣщати заоутра милость. – Слава и нинѣ. –</span><br/><span>Молитвами богородицѫ.</span><br/><span>Дїаконь: Пакы и пакы и ми(ромь).</span><br/><span>Молитва вторааго антїфона: Господи, боже</span><br/><span>нашъ, спаси люди своѫ и благослови достоанїе свое, исплъненїе</span><br/><span>цр(ъ)кве твоеѧ съхрани, ѡсвѧти любѧщѫѧ благолѣпїе</span><br/><span>храма твоего, ты их възпрослави божестъвноѫ</span><br/><span>твоеѫ силоѫ и не ѡстави нас, оуповаѫщїих на тѧ.</span><br/><span>Дїаконь: Пакы, пакы миромъ. – Застѫпи, спаси,</span><br/><span>помилꙋй и съхрани нас, боже, твоеѫ благод(ѣ)тїѫ. –</span><br/><span>Прѣсвѧтѫѫ и чистѫѫ, прѣблагословенѫѫ владычицѫ нашѫ</span><br/><span>богородицѫ и приснодѣвы Марїѧ съ въсѣми свѧтыми</span><br/><span>помѣнѫвше, сами себе и дроугъ дроуга и вес(ь) животь</span><br/><span>нашь Христоу богоу прѣдадимъ.</span><br/><span>Възглаш: Ꙗко твоа дръжава и твое ест(ь) царство</span><br/><span>и сила и слава, отца и сына и свѧтаго доуха, нинѣ и</span><br/><span>присно и въ вѣ(кы вѣкомъ).</span><br/><span>Антїфѡнꙿ в꙯: Господь въцари сѧ, въ лѣпотѫ сѧ</span><br/><span>ѡблѣ(че). – Ибо ꙋтвръди въселенѫѧ, ꙗже. – Слава и</span><br/><span>нинѣ. – Єдинородный.</span><br/><span>Молитва третїаго антїфона: Иже ѡбщѫѧ</span><br/><span>сїѫ и съгласныѧ намь даро(в)авы молитвы, иже двѣма</span><br/><span>или трима, съглашаѫщим сѧ ѡ имѣни твоемъ,</span><br/><span>прошенїа дати ѡбѣщавый, ты и нинѣ рабъ твоих прошенїа къ</span><br/><span>полезным исплъни, дарꙋѧ намь въ настоѫщимь вѣцѣ</span><br/><span>разꙋмь твоеѫ истины и въ бѫдѫщемь животъ вѣчный</span><br/><span>дарꙋѫ.</span><br/><span>Дїакон: Пакы и пакы и миром господꙋ помо(лимъ</span><br/><span>сѧ). – Застѫпи, спаси, помилꙋй и съх(рани). –</span><br/><span>Прѣсвѧтѫѧ, чистѫѧ, прѣблагословенѫѧ владычицѫ нашѫ</span><br/><span class="pagenum"><br/><span>360</span></span><br/><span>богородицѫ и приснодѣвы Марїѧ съ въсѣми свѧтыми помѣнѫвше,</span><br/><span>сами себе и дроугь дрꙋга и вес(ь) живѡт наш.</span><br/><span>Възглаш: Ꙗко благь и чловѣколюбець богь еси и</span><br/><span>тебѣ славѫ възсилаемъ, отцꙋ и сыноу и свѧтомоу доухꙋ,</span><br/><span>нинѣ и присно и въ вѣкы вѣкѡмъ.</span><br/><span>Антифѡн г꙯: Придите, възрадоуим сѧ, господеви</span><br/><span>въскликнѣм. – Прѣдваримь лице его въ исповѣ(данїи). –</span><br/><span>Ꙗко въ рѫцѣ его конци земли. – Въхѡд съ</span><br/><span>еѵаг͠гелїемъ.</span><br/><span>Молитва въходꙋ: Владыко господи, боже нашь,</span><br/><span>поставлей на небесехъ чины и воинства аг͠гель и архаг͠гель</span><br/><span>въ слꙋженїе твоеѫ славы, сътвори съ въходомъ нашимъ</span><br/><span>въходоу свѧтыхь аг͠гель быти, слоужѫщих съ нами и</span><br/><span>славѧщих твоѫ благость.</span><br/><span>Възглаш: Ꙗко подобаеть ти въсѣка слава, чьсть</span><br/><span>и покланѣнїе, ѡтцꙋ и сынꙋ и свѧтомꙋ доухꙋ, нинѣ и</span><br/><span>присно. – Таже въход, таже тропарь и кондакъ свѧтомоу</span><br/><span>или д(ь)ню.</span><br/><span>Възглаш: Ꙗко свѧтъ еси, боже нашъ, и тебѣ</span><br/><span>славѫ възсилаемъ, ѡтцоу и сыноу и свѧтомоу доухоу,</span><br/><span>нинѣ и присно.</span><br/><span>Молитва трисвѧтомꙋ: Боже свѧтый, иже въ</span><br/><span>свѧтыхъ почиваѫ; иже трисвѧтыимь гласомь ѡт</span><br/><span>Серафимь вьспѣваемый и ѡт Хероувїмъ славословимый и ѡт</span><br/><span>въсѣкоѫ небесныѫ силы покланѣемый; иже ѡт небытїа въ</span><br/><span>бытїе приведый въсѣчьскаа; създавый чловѣка по ѡбразоу</span><br/><span>своемоу и по подобїоу и въсѣми своими дарованїи</span><br/><span>оукрасивь и даѫ просѧщомоу прѣмѫдрость и разꙋмъ и</span><br/><span>не прѣзираѫ съгрѣшаѫщаго, нѫ положивъ на спасенїе</span><br/><br/><span class="pagenum"><span>361</span></span><br/><span>покаанїе; сподобивый нас, смѣреных и недостойных рабь</span><br/><span>своих, и въ час сїй стати прѣд славоѫ свѧтаго твоего</span><br/><span>жрътьвника и дльжное ти покланѣнїе и славословїе</span><br/><span>приносити: ты, владыко, прїими и ѡт оусть нас грѣшныих</span><br/><span>трїсвѧтѫѧ пѣснь и посѣти нас благостїѧ твоеѫ; прости</span><br/><span>намъ въсѣко прѣгрѣшенїе волное же и неволное; освѧти</span><br/><span>нашѫ доушѫ и тѣлеса и даждь намь въ прѣподобїи</span><br/><span>слꙋжити тебѣ въ всѧ д(ь)ни живота нашего молитвами</span><br/><span>свѧтыѫ богородицѫ и въсѣхь свѧтыих, иже ѡт вѣка</span><br/><span>тебѣ благоꙋгождьшїихъ.</span><br/><span>Възглаш: Ꙗко свѧть еси, боже нашь, и тебѣ</span><br/><span>славѫ възсилаемъ, ѡтцоу и сыноу и свѧтомоу доухоу,</span><br/><span>нинѣ и присно.</span><br/><span>Дїакѡн: Вънмѣмъ.</span><br/><span>Іерей: Мирь въсѣмъ.</span><br/><span>Дїакѡнь: Прѣмѫдрост(ь).</span><br/><span>По апостолѣ и еѵаг͠гелїи дїакѡн: Ръцѣмь</span><br/><span>въси, ѡт въсеѫ доушѫ и ѡт въсего помышленїа рьцѣм</span><br/><span>въси. – Господи въседръжителю, боже ѡт(ь)ць наших,</span><br/><span>молим ти сѧ, оуслыши и помилꙋй нас. – Помилоуй нас,</span><br/><span>боже, по велицѣй милости твоей, молим ти сѧ, ꙋслыши</span><br/><span>и помилоуй нас. – Еще молим сѧ ѡ благовѣрнѣмь и</span><br/><span>богохранимѣмь цари нашим, о дрьжавѣ, о побѣдѣ, о</span><br/><span>прѣбывани, о мирѣ, о здрави и спасени емоу и господоу</span><br/><span>богоу нашемоу найпаче поспѣшити и направити его въ</span><br/><span>всемъ и покорити под ноѕѣ его въсѣкого врага и съпостата.</span><br/><span>Молитва прилежнаго моленїа: Господи,</span><br/><span>боже нашь, прилежнѫѧ сїѫ молитвѫ прїими ѡт своих</span><br/><span>рабь и помилꙋй нас по множествꙋ милости твоеѫ и щедрот</span><br/><span>твоих, посли на ны и на въсѧ люди твоѫ чаѫщѫѧ</span><br/><span>ѧже ѡт тебе богатѫѧ милость.</span><br/><br/><span class="pagenum"><span>362</span></span><br/><span>Възглаш: Ꙗко милостивь и чловѣколюбець богь еси</span><br/><span>и тебѣ славѫ възсилаем, ѡтцоу и сыноу и свѧтомоу доухоу.</span><br/><span>Дїакѡн: Помолите сѧ, оглашени, къ господꙋ. –</span><br/><span>Вѣрнїи, о ѡглашеных помолим сѧ. – Ꙗко да господь</span><br/><span>помилꙋеть их. – Огласити их словомь истинным. –</span><br/><span>Ѡткрыти имь еѵаг͠гелїе праведное. – Приединити их</span><br/><span>свѧтѣй своей съборнѣй и апостолстѣй цр(ъ)кви. – Спаси,</span><br/><span>помилоуй, застѫпи и съхрани их, боже, твоеѫ благо-</span><br/><span>д(ѣ)тиѫ. – Оглашенїи, главы вашѧ господеви поклоните.</span><br/><span>Молитва ѡглашеных прѣжде свѧтаго</span><br/><span>възношенїа: Господи, боже нашь, иже на высокых</span><br/><span>живѫй и на смѣренаа призираѫ, иже на спасенїе родоу</span><br/><span>чловѣчьскомоу пославь единорѡднааго своего сына и бога</span><br/><span>нашего Ісоуса Христа, призри на рабы твоѫ ѡглашеныѫ,</span><br/><span>прѣклоншѫѧ тебѣ своѫ выѫ, и сподоби их въ врѣмѧ</span><br/><span>благѡподобно бани пакыбытейстѣй, оставленїоу грѣхѡмь</span><br/><span>и одѣанїꙋ нетлѣнїа, съедини их свѧтѣй съборнѣй и</span><br/><span>апостолстѣй цр(ъ)кви и причьти их избранномоу твоемоу</span><br/><span>стадоу, –</span><br/><span>Възглаш: Да и ти съ нами славѧть прѣчьстное,</span><br/><span>великолѣпное имѧ твое, ѡтца и сына и свѧтаго доуха,</span><br/><span>нинѣ и присно и въ вѣкы вѣком.</span><br/><span>Дїакон: Елико ѡглашени, изыдѣте, оглашени</span><br/><span>изыдѣте. – Елико ѡглашени, изыдѣте, да не кто ѡт</span><br/><span>оглашеных. – Елико вѣрни, пакы пакы мирѡм господоу.</span><br/><span>Молитва ѡ вѣрных пръваа по еже прострѣти</span><br/><span>антимисꙿ: Благодарим тѧ, господи, боже</span><br/><span>силамъ, сподобльшаго нас прѣдстати и нинѣ свѧтомоу</span><br/><br/><span class="pagenum"><span>363</span></span><br/><span>твоемоу жрꙿтьвникоу и припасти къ щедротамь твоимь о</span><br/><span>наших грѣсѣхь и ѡ людьскыхь невѣдѣнїихь. Прїими,</span><br/><span>боже, молитвѫ нашѫ и сътвори нас достойны быти,</span><br/><span>еже приносити тебѣ молбы и моленїа и жрътвы безькръвныѫ</span><br/><span>о въсѣх людех твоихъ, и доволны сътвори нас,</span><br/><span>ихже положиль еси въ слоужбѫ твоѫ сїѫ силоѫ свѧтаго</span><br/><span>твоего доуха, незазорно и без прѣтыканїа въ чистѣ</span><br/><span>свѣдѣнїи съвѣсти нашеѫ призывати тѧ на въсѣко врѣмѧ</span><br/><span>и мѣсто, да, послоушшаѫ нас, милостивъ намь бѫдеши въ</span><br/><span>множьствѣ твоеѫ благости.</span><br/><span>Дїакѡн: Застѫпи, спаси, помилоуй и съхрани нас,</span><br/><span>боже, твоеѫ благод(ѣ)тїѫ. – Прѣмѫдрость.</span><br/><span>Възглашь: Ꙗко подобает ти въсѣка слава, чьсть</span><br/><span>и покланѣнїе, отцоу и сыноу и свѧтомоу доухоу, нинѣ</span><br/><span>и присно.</span><br/><span>Дїаконь: Пакы пакы мирѡм господꙋ.</span><br/><span>Молитва о вѣрных втораа: Пакы и многажди</span><br/><span>тебѣ припадаемь и тебѣ молим сѧ, благый и</span><br/><span>чловѣколюбче, ꙗко да, призрѣвь на молитвѫ нашѫ,</span><br/><span>очистиши нашѫ доушѫ и тѣлеса ѡт въсѣкоѫ сквръны,</span><br/><span>плътьскыѫ и доушевныѫ, и даси намь неповинно и неосѫжденно</span><br/><span>прѣдстоанїе свѧтаго твоего жрьтьвника. Дарꙋй</span><br/><span>же, боже, и молѧщїим сѧ съ нами прѣдспѣанїе житїоу и</span><br/><span>вѣры и разꙋма доуховнаго. Даждъ имь, съ страхомъ</span><br/><span>и любовїѫ слоужѫщем ти, неповинно и неѡсѫжденно</span><br/><br/><span class="pagenum"><span>364</span></span><br/><span>причѧщати сѧ свѧтыхь твоих тайнь и небеснааго царствїа</span><br/><span>достойномъ быти.</span><br/><span>Дїакѡн: Застѫпи, спаси, поми(лоуй). –</span><br/><span>Прѣмѫдрость.</span><br/><span>Възглашь: Ꙗко да под дръжавоѫ твоеѫ въсегда</span><br/><span>храними, тебѣ славѫ възсилаемъ, ѡтцꙋ и сыноу и</span><br/><span>свѧтомоу доухоу, нинѣ и присно и въ (вѣкы вѣкомъ).</span><br/><span>Молитва, ѧже творить їерей о себѣ,</span><br/><span>пѣваемоу херꙋвїкꙋ: Никтоже достоинь ѡт свѧзавшїих</span><br/><span>сѧ пльтьскыми похѡтми и сластми приходити или</span><br/><span>приближати сѧ или слꙋжити тебѣ, царю славы; еже бѡ слоужити</span><br/><span>тебѣ, велико и страшно и самѣмь небесныимь</span><br/><span>силамь. Нѫ ѡбаче ради неизреченнааго и безмѣрнааго</span><br/><span>ти чловѣколюбїа непрѣложень и неизмѣнень быст(ь)</span><br/><span>чловѣкь, и пръвосвѧтитель намъ быль еси и слоужебныѫ</span><br/><span>сеѫ и безкръвныѫ жрътвы свѧщеннодѣйство прѣдаль</span><br/><span>еси нам, ꙗко владыка въсѣхъ. Ты бо единь, господи, боже</span><br/><span>нашь, обладаеши небесными и земными, иже на прѣстолѣ</span><br/><span>Херꙋвїмстѣмъ сѣдѧй, иже Серафимомь господь</span><br/><span>и царь Ісраилевь, иже единь свѧть и въ свѧтыхь почиваѫй.</span><br/><span>Тебе оубо молѧ единого, благаго и благопослоушливааго,</span><br/><span>призри на мѧ, грѣшнаго и непотрѣбнааго раба</span><br/><span>своего, и ѡчисти ми доушѫ и ср(ъ)дце ѡт съвѣсти</span><br/><span>лѫкавны и доволна мѧ сътвори, силоѫ свѧтаго твоего</span><br/><span>доуха обльчена въ свѧтительства благод(ѣ)ть, прѣдстоати</span><br/><span>свѧтѣй твоей сей трапезѣи свѧщеннодѣйствовати</span><br/><span>свѧтое и прѣчистое твое тѣло и ч(ь)стнѫѧ крьвь.</span><br/><br/><span class="pagenum"><span>365</span></span><br/><span>Къ тебѣ бо прихождѫ, прѣклонь моѫ выѧ, и молѧ ти</span><br/><span>сѧ, не ѡтврати лица твоего ѡт мене ни же ѡтрини мене</span><br/><span>ѡт отрокь твоих, нѫ сподоби принесеномь быти тебѣ</span><br/><span>мноѫ, грѣшнымъ и недостойнымь рабомь твоимь, дарѡм</span><br/><span>симь. Ты бо еси приносѧй и приносимый и приемлемый</span><br/><span>и раздаваемый, Христе, боже нашь, и тебѣ славѫ възсилаем</span><br/><span>съ безначѧлным ти ѡтцемь и въсесвѧтымь и</span><br/><span>благымь и животворѧщїим ти доухѡмь нинѣ и присно</span><br/><span>и въ вѣкы вѣком, амин.</span><br/><span>И по прѣнесенїи свѧтыхъ дарѡв</span><br/><span>глаголеть дїаконь: Исплъним молитвы нашѫ къ господꙋ. –</span><br/><span>О прѣдложеных ч(ь)стныих дарѣх, господꙋ. – О свѧтѣмъ</span><br/><span>храмѣ семъ и иже съ вѣроѫ и благогѡвѣнїемъ и</span><br/><span>страхѡмъ божїимь въходѧщих въ нь, господоу помолим сѧ. –</span><br/><span>О избавити сѧ намъ ѡт въсѣкоѫ скръби, гнѣва и нѫждѫ,</span><br/><span>господꙋ.</span><br/><span>Молитва приношенїоу по еже свѧтыимь</span><br/><span>даром на свѧтѫѧ трапезѫ положити сѧ:</span><br/><span>Господи, боже въседръжителю, едине свѧте, приемлѧй</span><br/><span>жрътвѫ хваленїа ѡт въсѣхъ призываѫщих тѧ въсѣмъ</span><br/><span>ср(ъ)дцемъ, прїими и нас грѣшныхъ молитвѫ и принеси</span><br/><span>къ свѧтомꙋ твоемоу жрьтьвникоу и довѡлны нас сътвори</span><br/><span>приносити тебѣ дары же и жрътвы доуховныѫ ѡ наших</span><br/><span>грѣсѣхь и ѡ людскых невѣдѣнїихъ и сподоби нас</span><br/><span>ѡбрѣсти благод(ѣ)ть прѣд тобоѫ, еже быти тебѣ благоприѧтнѣ</span><br/><span>жрътвѣ нашей и прїити доухоу благод(ѣ)ти</span><br/><span>твоеѫ на ны и на прѣдлежѫщѫѧ дары сїѫ и на</span><br/><span>въсѧ люди твоѫ.</span><br/><br/><span class="pagenum"><span>366</span></span><br/><span>Дїакѡн: Застѫпи, спаси, пимилоуй и съхрани нас,</span><br/><span>боже, твоеѫ благод(ѣ)тїѫ. – Д(ь)не въсего съвръшена,</span><br/><span>свѧта, мирна и безгрѣшна ꙋ господа просим. – Аг͠гела</span><br/><span>мирна, вѣрна наставника и хранителѣ доушамь и тѣломъ</span><br/><span>нашимъ оу господа просимъ. – Милость и ѡтпоущенїе</span><br/><span>грѣхѡмъ и съблазномъ нашимъ оу господа. – Добрыих</span><br/><span>и полезных доушамъ нашимъ и мира въсемоу мирꙋ ꙋ</span><br/><span>господа просимъ. – Прочее лѣто живота нашего въ мирѣ</span><br/><span>и въ покаани скончати оу господа просимъ. – Христїанскыѫ</span><br/><span>кончины живота нашего, безстрашны, непостыдны,</span><br/><span>мирны и добрый ѡтвѣть на страшнѣмъ сѫдищи Христовѣ</span><br/><span>просимь. – Прѣсвѧтѫѫ, чистѫѫ, прѣблагословеннѫѫ владычицѫ</span><br/><span>нашѫ богородицѫ и приснодѣвы Марїѧ съ въсѣми</span><br/><span>свѧтыми помѣнѫвше, сами себе и дроугь дрꙋга и вес(ь)</span><br/><span>живѡт нашъ Христꙋ богꙋ прѣдадимъ.</span><br/><span>Възглашъ: Щедрѡтами единороднааго сына твоего,</span><br/><span>съ нимже благословень еси съ прѣсвѧтымь и</span><br/><span>благымꙿ (и) животворѧщїим ти доухѡм нинѣ и присно въ вѣкы</span><br/><span>вѣкѡм. – Миръ въсѣмь.</span><br/><span>Дїакѡнъ: Възлюбимь дрꙋгь дрꙋга, да</span><br/><span>единомышленїе исповѣмы.</span><br/><span>И по еже дати цѣлованїе, глаголеть</span><br/><span>дїаконь: Двери, двери. Мѫдростиѫ вънмѣмъ.</span><br/><span>Людїе: Вѣрꙋѫ въ единого бога.</span><br/><span>Дїакѡнь: Станѣмь добрѣ, станѣмъ съ</span><br/><span>страхѡм, вънмѣмъ свѧтое възношенїе съ мирѡмъ</span><br/><span>приносити.</span><br/><span>Іерей: Благод(ѣ)ть господа нашего Ісоуса Христа и</span><br/><span>любы бога и ѡтца и причѧстїе свѧтаго доуха бѫди съ</span><br/><span>въсѣми вами. – Горѣ имѣимъ ср(ъ)дца. –</span><br/><br/><span class="pagenum"><span>367</span></span><br/><span>Благодаримъ господа. – И їерей прѣклонь сѧ, молит</span><br/><span>сѧ: Достойно и праведно тебе пѣти, тебе благословити,</span><br/><span>тебе хвалити, тебе благодарити, тебѣ покланѣти сѧ на</span><br/><span>въсѣкѡмъ мѣстѣ владычьствїа твоего. Ты бо еси богъ</span><br/><span>неизречень, недовѣдомъ, невидимъ, непостижимь, присно</span><br/><span>сый, таковьжде сый ты и единорѡдный твой сынь и</span><br/><span>доухь твой свѧтый. Ты ѡт небытїа въ бытїе нас приведе</span><br/><span>и падшѫѧ въставиль еси пакы и не ѡтстѫпи, въсѣ</span><br/><span>творѧ, дондеже нас на небо възведе и царствїе дарова</span><br/><span>бѫдѫщее. Ѡ сих въсѣхь благодаримъ тебе и едино-</span><br/><span>рѡднаго ти сына и доухь твой свѧтый ѡ въсѣх, ихже</span><br/><span>вѣмы и ихже не вѣмы, ꙗвленных и неꙗвленных благодѣанїих,</span><br/><span>на нас бывшїих. Благодарим тѧ и ѡ слꙋжбѣ</span><br/><span>сей, ѧже ѡт рѫкь наших, владыко, приѧти сподобиль</span><br/><span>еси. – Таже: Тебѣ прѣдстоѫть тъмы аг͠гелъ и</span><br/><span>тысѫщѧ архаг͠гелъ, Херꙋвїми и Серафими, шестокрилатаа,</span><br/><span>мнѡгоочитаа, възвышаѫща сѧ, пернатаа, –</span><br/><span>Възглаш: Побѣднѫѧ пѣснь поѫща, въпиѫща,</span><br/><span>възываѫща и глаголѧща:</span><br/><span>Людїе: Свѧт, свѧт, свѧт.</span><br/><span>Свѧтитель, прѣклон(ь) сѧ, молит сѧ:</span><br/><span>Съ сими и мы блажеными силами, владыко чловѣколюбче,</span><br/><span>въпїемъ и глаголемъ: Свѧть еси и прѣсвѧть ты и</span><br/><span>единорѡдный твой сынь и доухь твой свѧтый. Свѧть еси</span><br/><span>прѣсвѧть и велелѣпнаа слава твоа, иже мирь свой тако</span><br/><span>възлюбиль еси, ꙗко сына своего дати, да въсѣкъ,</span><br/><br/><span class="pagenum"><span>368</span></span><br/><span>вѣрꙋѫй въ нь, не погибнеть, нѫ имать живѡт вѣчный,</span><br/><span>иже пришед и въсе еже ѡ нас съмотренїе исплънивъ, въ</span><br/><span>нѡщь, въ нейже прѣдань быст(ь), паче же прѣдаст(ь)</span><br/><span>себе за мирꙿскый живѡт, приемь хлѣбь свѧтыма своима</span><br/><span>прѣчистыма и непорѡчныма рѫкама, благодаривь и</span><br/><span>благослови(вь), освѧтивь, прѣломивь, даст(ь) свѧтымь своимъ</span><br/><span>ꙋченикомъ и апостолѡмъ, рекъ:</span><br/><span>Възглашь: Прїимѣте, ꙗдите, се есть тѣло мое,</span><br/><span>лѡмимое за вы въ ѡставленїе грѣхомъ.</span><br/><span>Іерей: Подобнѣ и чашѫ по вечери, глаголѧ:</span><br/><span>Възглашъ: Пїйте ѡт неѫ въси, се сть кръвь</span><br/><span>моа новаго завѣта, изливаема за вы и за многы въ</span><br/><span>ѡставленїе грѣхѡмь.</span><br/><span>Іерей, прѣклон(ь) сѧ, молит сѧ:</span><br/><span>Поминаѫще ꙋбѡ спаснѫѧ твоѫ сиѫ заповѣдь и въсѣ,</span><br/><span>ꙗже за нас бывшаа, кр(ъ)ста, грѡба, трїдневнаагѡ</span><br/><span>въскр(ѣ)сенїа, еже на небеса възшьствїа, еже ѡ деснѫѧ</span><br/><span>сѣденїа, втораго и славнаго пакы пришествїа, –</span><br/><span>Възглаш: Твоа ѡт твоих тебѣ приносѧще ѡ</span><br/><span>въсѣхь и за въсѧ.</span><br/><span>Іерей прѣклон(ь) сѧ, молит сѧ: Ѥще</span><br/><span>приносим ти словеснѫѧ сїѫ и безкръвнѫѧ слꙋжбѫ и молим</span><br/><span>ти сѧ и припадаемъ и просим, ниспосли доухъ</span><br/><span>твой свѧтый на нас и на прѣдлежѫщѫѧ дары сиѫ.</span><br/><br/><span class="pagenum"><span>369</span></span><br/><span>И въсклон(ь) сѧ, знаменаетъ трищи</span><br/><span>свѧтыѫ дары, глаголѧ: И сътвори оубо хлѣбь съй</span><br/><span>чьстное тѣло Христа твоего, –</span><br/><span>Дїакѡн: Амин.</span><br/><span>Іерей: А еже въ чаши сей чьстнѫѧ кръвь Христа</span><br/><span>твоего. –</span><br/><span>Дїакѡнъ: Аминь.</span><br/><span>Іерей: Прѣлѡжь ꙗ доухѡмь твоимь свѧтыимь, –</span><br/><span>Дїакѡнь: Аминь, трищи.</span><br/><span>Іерей, прѣклон(ь) сѧ, молит сѧ: Ꙗко быти</span><br/><span>причѧщаѫщимꙿ сѧ въ бьдрѡсть доуши, въ ѡставленїе</span><br/><span>грѣхѡмъ, въ приѡбщенїе свѧтаго твоего доуха, въ испльненїе</span><br/><span>царьствїа небеснаго, въ дръ(зновленїе) еже к тебѣ,</span><br/><span>не въ сѫд или въ ѡсѫжденїе. Еще приносим ти словеснѫѧ</span><br/><span>сиѫ слꙋжбѫ ѡ иже въ вѣрѣ почившїих прѣѡтцех, отцех,</span><br/><span>патрїархѡх, пророкѡх, апостолѡх, еѵаг͠гелїстох, мѫченикѡх</span><br/><span>и ѡ въсѣком доусѣ, въ вѣрѣ скончавшїим сѧ.</span><br/><span>Възглашь: Изрѧдно прѣсвѧтѣй, чистѣй, прѣ-</span><br/><span>благословенѣй владычици нашей богородици и</span><br/><span>приснодѣвѣй Марїи.</span><br/><span>Свѧтитель, прѣклон(ь) сѧ, молит сѧ:</span><br/><span>Свѧтаго Іѡанна пророка прѣдтечѧ и кр(ъ)стителѣ,</span><br/><span>свѧтых и въсехвалных апостоль и свѧтаго, имѧ рек, емоуже</span><br/><span>и памѧть творимь, и въсѣх твоих свѧтыхь, ихже</span><br/><span>молитвами посѣти нас, боже, и помѣни въсѣх ꙋсѡпшїих въ</span><br/><span>надежди въскр(ѣ)сенїа жизни вѣчныѫ и оупокой их, идеже</span><br/><span>посѣщаеть свѣть лица твоего. Еще молим ти сѧ, помѣни,</span><br/><span>господи, въсѣко епископьство православных, право</span><br/><span>правѧщїихь слово твоеѫ истины, и ѡ въсемь свѧщенничьскѡмъ</span><br/><span>чинѣ. Еще принѡсим ти словеснѫѧ сїѫ слоужбѫ ѡ</span><br/><br/><span class="pagenum"><span>370</span></span><br/><span>въселеннѣй, о свѧтѣй, събѡрнѣй, апостолстѣй цр(ъ)кви,</span><br/><span>ѡ иже въ чистѣ и ч(ь)стнѣ житїи прѣбываѫщих, ѡ</span><br/><span>вѣрнѣйшїихь и христолюбивыхь царехъ, о въсей полатѣ</span><br/><span>и ѡ воех их. Даждь имь, господи, мирно царство, да и</span><br/><span>мы въ тишинѣ их тихо и безмльвно житїе поживемъ</span><br/><span>въ въсѣкѡм благочьсти и чистотѣ.</span><br/><span>Възглашь: Въ пръвых помѣни, господи,</span><br/><span>архїепископа нашего, имѧ рек, егоже даждь свѧтыимь твоимь</span><br/><span>цр(ъ)квам, въ мирѣ, цѣла, чьстна, здрава, дльгод(ь)ньствоуѫща,</span><br/><span>право правѧща слово твоеѫ истины.</span><br/><span>Іерей прѣклон(ь) сѧ, молит сѧ: Помѣни,</span><br/><span>господи, град сьй, въ немже живемь, и въсѣкь градь и</span><br/><span>странѫ и вѣроѫ живѫщїихь въ них. Помѣни, господи,</span><br/><span>плаваѫщих, пѫтьшествꙋѫщихь, недѫгоуѫщих, страждѫщих,</span><br/><span>плѣненых и ѡ спасенїи ихь. Помѣни, господи, плоды</span><br/><span>приносѧщїихь и добротворѧщїихь въ свѧтыхь твоих цр(ъ)квах</span><br/><span>и поминаѫщих ꙋбогыѧ и на въсѣх нас милости твоѫ</span><br/><span>низпосли –</span><br/><span>Възглаш: И даждь намь единѣми оусты и</span><br/><span>единѣмь ср(ъ)дцемь славити и въспѣвати прѣчьстное и</span><br/><span>великолюпное имѧ твое, ѡтца и сына и свѧтаго доуха,</span><br/><span>нинѣ и присно и въ вѣкы вѣкѡмꙿ. – И да бѫдѫть</span><br/><span>милости великааго бога и спаса нашего Ісоуса Христа съ</span><br/><span>въсѣми вами.</span><br/><span>Дїакѡнь: Въсѧ свѧтыѫ помѣнѫвше, пакы пакы</span><br/><span>мирѡмь господꙋ помолим сѧ. – О принесеныхь и ѡсвѧщенныхь</span><br/><span>чьстных дарѣхь, господоу помо(лим сѧ). – Ꙗко</span><br/><span>да чловѣколюбець богь нашъ, приемь ѧ въ свѧтый и</span><br/><span>прѣнебесꙿ(ный) мысльный свой жрътꙿвникь въ вѡнѧ благоѫханїа,</span><br/><span>възꙿпослеть намь благод(ѣ)ть свѧтаго доуха,</span><br/><span>помолим сѧ. – О избавити сѧ намь ѡт въсѣкоѫ скръби,</span><br/><span>гнѣва и нѫждѫ, господоу помолим сѧ.</span><br/><br/><span class="pagenum"><span>371</span></span><br/><span>Іерей, прѣклон(ь) сѧ молит сѧ: Тебѣ</span><br/><span>прѣдлагаемъ живѡт нашъ вес(ь) и надеждѫ, владыко чловѣколюбче,</span><br/><span>и молим ти сѧ и припадаемь и просимь, сподоби</span><br/><span>нас причѧстити сѧ небесныимь твоимь и страшныим тайнамь</span><br/><span>сїѫ свѧщенныѫ и доухѡвныѫ трапезы съ чистоѫ</span><br/><span>съвѣстїѫ въ ѡставленїе грѣхѡм, въ прощенїе прѣгрѣшенїѡмъ,</span><br/><span>въ приѡбщенїе свѧтаго доуха, въ наслѣдїе царствїа</span><br/><span>небеснаго, (не въ) сѫд или ѡсѫжденїе.</span><br/><span>Дїакон: Застѫпи, спаси, помилоуй и съхрани нас,</span><br/><span>боже, твоеѫ благодѣтїѧ. – Д(ь)не въсего съвръшена, свѧта,</span><br/><span>мирна и безгрѣшна ꙋ господа. – Аг͠гела мирна, вѣрна</span><br/><span>наставника и хранителѣ доушамь и тѣлѡмъ нашимь ꙋ</span><br/><span>господа. – Милость и ѡставленїе грѣхѡм и съблазномь</span><br/><span>нашим оу господа. – Добрыих и полезныих доушам</span><br/><span>нашим и мира. – Прочее лѣто живѡта нашего въ мирѣ</span><br/><span>и въ покаани скончати ꙋ господа просим. – Хрїстїанскыѫ,</span><br/><span>кончины живѡта нашего, безстрастны, непостыдны, мирꙿны</span><br/><span>и добрый ѡтвѣть на страшнѣмъ сѫдищи Христовѣ</span><br/><span>просим. – Единенїе вѣры и причѧстїе (свѧтаго доу)ха</span><br/><span>испросивше, сами себе и дрꙋг дрꙋга и вес(ь) живѡт нашь</span><br/><span>Христꙋ богꙋ прѣдадимь.</span><br/><span>Възглаш: И сподоби нас, владыко, съ дръзновленїемь</span><br/><span>неѡсѫжденно смѣти призывати тебе, небеснаго бога</span><br/><span>ѡтца, и глаголати:</span><br/><span>Людїе: Отче наш, иже еси на небеси.</span><br/><span>Іерей: Ꙗко твое ест(ь) царство и сила и слава,</span><br/><span>ѡтца и сына и свѧтаго доуха, нинѣ и присно и въ вѣкы</span><br/><span>вѣкѡм. – Миръ въсѣмъ.</span><br/><span>Дїакѡн: Главы нашы господеви поклонимꙿ.</span><br/><span>Свѧтитель, прѣклѡн(ь) сѧ, молит сѧ:</span><br/><span>Благодарим тѧ, царю невидимый, ꙗко безмѣрноѫ своеѫ</span><br/><span>силоѫ въсѣ съдѣлаль еси и множьствомь милости твоеѫ</span><br/><br/><span class="pagenum"><span>372</span></span><br/><span>ѡт небытїа въ бытїе въсѣ приведъ. Ты, владыко, съ</span><br/><span>небесе призри на поклоншѫѧ тебѣ своѫ главы; не бѡ</span><br/><span>прѣклонишѫ плъти и кръви, нѫ тебѣ страшномоу богоу.</span><br/><span>Ты оубо, владыко, прѣдлежѫщаа въсѣмь намь въ благое</span><br/><span>раствори по которагожде своей потрѣбѣ. Съ плаваѫщими</span><br/><span>плавай, съ пѫтьшествоуѫщими шествоуй, болѧщѫѧ исцѣли,</span><br/><span>врачю доушамь и тѣлѡм.</span><br/><span>Възглаш: Благод(ѣ)тиѫ и щедрѡтами и чолвѣколюбїемь</span><br/><span>единорѡднааго сына твоего, съ нимже благословень</span><br/><span>еси съ прѣсвѧтымь и благымь и живѡтворѧщїим</span><br/><span>ти доухѡм нинѣ и присно и въ вѣкы вѣкѡмь.</span><br/><span>Свѧтитель прѣклон(ь) сѧ, молит сѧ:</span><br/><span>Вънꙿми, господи, Ісоусе Христе, боже нашь, ѡт свѧтаго</span><br/><span>жилища твоего, ѡт прѣстола славы царствїа твоего и</span><br/><span>прїиди, въ еже ѡсвѧтити нас, иже горѣ съ ѡтцемъ</span><br/><span>сѣдѧй и зде невидимо съ нами сый, и сподоби дръжавноѫ</span><br/><span>твоеѫ рѫкоѫ подати намъ прѣчистое ти тѣлѡ и</span><br/><span>ч(ь)стнѫѧ кръвь, и нам и въсѣмь людемь.</span><br/><span>Дїакѡн: Вънмѣмь.</span><br/><span>Іерей: Свѧтаа свѧтымь, –</span><br/><span>Дїакѡнь: Исплъни, владыко, свѧтѫѧ чашѫ.</span><br/><span>И въземь їерей чѧст(ь) ѡт свѧтаго хлѣба,</span><br/><span>вълагаеть въ свѧтый потирь, глаголѧ: Испльненїе</span><br/><span>свѧтаго доуха, аминь.</span><br/><span>Дїакѡн: Благослови, владыко, топлотѫ.</span><br/><span>И свѧщенникь оубѡ благословѣеть тѫ,</span><br/><span>глаголѧ: Излїанїе свѧтаго доуха, амин.</span><br/><span>Таже причѧщенїоу скончавшоу сѧ и свѧтыимь</span><br/><span>ѡстанꙿкѡм възѧтомь ѡт свѧтѫ трапезы,</span><br/><span>молит сѧ їерей: Благодарим тѧ, владыко</span><br/><span>чловѣколюбче, благод(ѣ)тию доушь нашихъ, ꙗко и въ</span><br/><span>настоѫщїй д(ь)нь сподобиль еси нас небесныимь твоимь и</span><br/><span>бесъмрꙿтныимь тайнамъ. Исправи нашь пѫт(ь), ꙋтвръди</span><br/><span>нас въ страсѣ твоем въсѣх, огради нашь живѡт, ꙋкрѣпи</span><br/><br/><span class="pagenum"><span>373</span></span><br/><span>нашѧ стѡпы молитвами и моленїемь свѧтыѫ и славныѫ</span><br/><span>богородицѫ и приснодѣвы Марїѧ и въсѣх свѧтых, амин.</span><br/><span>Дїакон: Прости прїемше бож(ь)стьвных, свѧтыих,</span><br/><span>прѣчистых, бесъмрꙿтных, небесныих и живѡтворѧщїих</span><br/><span>Христовь тайнь, благодаримь господа. – Застѫпи, спаси,</span><br/><span>помилꙋй и съхрани нас, боже, твоеѫ благод(ѣ)тїѫ –</span><br/><span>Д(ь)нь вес(ь) съврьшень, свѧть, мирень, безгрѣшень испросивше,</span><br/><span>сами себе и дроугь дроуга и вес(ь) живѡт нашь</span><br/><span>Христоу богоу прѣдадимь.</span><br/><span>Възглашь: Ꙗко ты еси ѡсвѧщенїе наше и тебѣ</span><br/><span>славѫ възсилаемь, отцꙋ и сыноу и свѧтомоу доухоу, нинѣ</span><br/><span>и присно и въ вѣкы вѣкѡм.</span><br/><span>Дїакѡн: Съ мирѡмь изыдѣмь. – Господоу</span><br/><span>помолим сѧ.</span><br/><span>Молитва заамвѡннаа: Благословѧй благословѧщѫѧ тѧ,</span><br/><span>господи, и свѧтѧ оуповаѫщїихь на тѧ, спаси</span><br/><span>люди своѫ, благослови достоанїе твое. Испльненїе цр(ъ)кве</span><br/><span>твоеѫ съхрани, ѡсвѧти любѧщѫѧ благолѣпїе храма твоего.</span><br/><span>Ты ѧ възпрослави бож(ь)стъвноѫ твоеѫ силоѫ и не</span><br/><span>ѡстави нас, оуповаѫщїихь на тѧ. Мирь мирѡви твоемоу</span><br/><span>дароуй, цр(ъ)квамь твоимь, свѧщенникѡмъ, царемь</span><br/><span>нашимь, воемь и въсѣмь людемъ твоимъ. Ꙗко въсѣко</span><br/><span>даанїе благо и въсѣкь дарь съвръшень есть,</span><br/><span>съходѧ ѡт тебе, ѡтца свѣтѡм, и тебѣ славѫ и</span><br/><span>благодаренїе и покланѣнїе възсилаемъ, отцоу и сыноу и</span><br/><span>свѧтомоу доухоу, нинѣ и присно и въ вѣкы вѣкѡмъ.</span><br/><span>Молитва въ съсѫдѡхранилници:</span><br/><span>Исплъненїе законоу и пророкѡм ты еси Христе боже;</span><br/><span>исплънивы въсе ѡтчее съмотренїе, исплъни радости и веселїа</span><br/><span>ср(ъ)дца наша въсегда и нинѣ и присно и въ вѣкы</span><br/><span>вѣкѡм, аминꙿ.</span></p></div>
</div>

	</div>

	<div id="footer">
		
		<div>&copy; Софийски университет &bdquo;Св. Климент Охридски&ldquo; 2011-2019</div>
		
	</div>

</div>

</body>
</html>
