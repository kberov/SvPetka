<!DOCTYPE html>
<html>
<head>
	<title>Text Corpus - Epistula Euthymii Patriarchae</title>
	<meta charset=utf-8" />
	<link rel="stylesheet" type="text/css" href="/static/css/style.css" />
	<link rel="stylesheet" type="text/css" href="/static/css/dict_edit.css" />
	<link rel="stylesheet" type="text/css" href="/static/css/dict_public.css" />
	<link rel="stylesheet" type="text/css" href="/static/css/textcorpus.css" />
	<link rel="stylesheet" type="text/css" href="/static/css/textcorpus_search.css" />
	<link rel="shortcut icon" type="image/vnd.microsoft.icon" href="/static/images/hdict-logo.ico" />
	
	<script src="/static/js/jquery-1.11.2.js"></script>
	<script src="/static/js/jquery-migrate-1.2.1.js"></script>
	<script src="/static/js/jquery.ez-pinned-footer.js"></script>

<script>
	$(window).load
	(
		function (){
			$("#footer").pinFooter('static');
		}
	);

	$(window).resize
	(
		function (){
			$("#footer").pinFooter('static');
		}
	);
</script>




<link rel="stylesheet" type="text/css" href="/static/css/tipTip.css" />
<script src="/static/js/jquery.tipTip.minified.js"></script>

<script>
function confirm_deletion(ttl){
	var msg = "Сигурни ли сте, че искате да изтриете този текст?"
	return confirm(msg);
}

function showInfo(obj, ids){
	var content = "<div>";
	$(ids).each
	(
		function (idx, id){
			obj_class = $(id).attr("class");
			if (obj_class == "comment"){
				title = "Бележка под линия";
			}
			else{
				title = "Разночетене";
			}
			content = content+"<h1>"+title+"<\/h1>";
			content = content +"<p>"+$(id).html()+"<\/p>";
		}
	);
	content = content+"<\/div>";
	$(obj).tipTip({content: content, maxWidth: "400px", defaultPosition: "top", delay: 100, activation: "click", keepAlive: true});
}

$(window).load
(
	function (){
		if ($("div.editor_text").html().trim() == ""){
			$("div.editor_text").css("margin-top", "0px");
		}
	}
);

</script>


</head>

<body>

<div id="container">

	<div id="header">
		
			
			<a href="/" title="Български исторически речник">
			
			<img src="/static/images/logo.png" alt="Лого" />
			</a>
		
	</div>

	<div id="menu">
		
		<ul>
			
			<li><a href="/session/login" title="">&raquo;&nbsp;Вход</a></li>
			
			<li><a href="/textcorpus/list" title="">&raquo;&nbsp;Текстов&nbsp;корпус</a></li>
			
			<li><a href="/chronograph/clist" title="">&raquo;&nbsp;Хронограф</a></li>
			

			
			<li><a href="/oldbgdict/oldbg_search" title="">&raquo;&nbsp;Стб.&nbsp;речник</a></li>

			
			<li><a href="/dictionary/search" title="">&raquo;&nbsp;Ист.&nbsp;речник</a></li>
			
			<li style="margin-left:20px"><a href="/dictionary/resolve_forms" title="">&raquo;&nbsp;Словоформи</a></li>
			
			

			
			<li><a href="/evtdict/evt_search" title="">&raquo;&nbsp;Евт.&nbsp;речник</a></li>
			
			

			
			<li><a href="/trmdict/trm_search" title="">&raquo;&nbsp;Терм.&nbsp;речник</a></li>
			
			

			
			<li><a href="/textcorpus/search" title="">&raquo;&nbsp;Търсене</a></li>

			<li><a href="http://e-medievalia.uni-sofia.bg/moodle" title="">&raquo;&nbsp;Средновековен&nbsp;речник</a></li>
			
		</ul>
		
	</div>

	<div id="content">
		

<div class="content_title">
	Текстов корпус
</div>


	
		<div class="content_title title_lang_chu">
			<span>Тогожде Еѵѳимїа, патрїарха Тръновꙿскаго, посланїе къ Кѵпрїаноу мнихоу</span>
			
		</div>

	<div id="doc_header">
	

	
		
		
			<span class="label">Заглавие на латински:</span>Epistula Euthymii Patriarchae<br />
		
	

	
		
		
			<span class="label">Жанр:</span>Послание<br />
		
	

	
		
		
			<span class="label">Автор:</span>Евтимий Търновски<br />
		
	

	
		
		
			<span class="label">Преведен?:</span>не<br />
		
	

	
		
		
			<span class="label">Дата на ръкописа:</span>XV в.<br />
		
	

	
		
		
			<span class="label">Дата на превода:</span>не<br />
		
	

	
		
		
			<span class="label">Дата на преписа:</span>1479<br />
		
	

	
		
		
			<span class="label">Правопис:</span>Ресавски<br />
		
	

	
		
		
			<span class="label">Име на ръкописа:</span>сб. на Владислав Граматик от 1479 г.<br />
		
	

	
		
		
			<span class="label">Хранилище на ръкописа:</span>Рилски манастир<br />
		
	

	
		
		
			<span class="label">Сигнатура на ръкописа:</span>№ 61<br />
		
	

	
		
		
			<span class="label">Издание:</span>Werke des Patriarchen von Bulgarien Euthymius  (1375-1393) nach den besten Handschriften herausgegeben von Emil Kałužniazki. Wien 1901<br />
		
	

	
		
		
			<span class="label">Нормализиран?:</span>ненормализиран<br />
		
	

	
		
		
			<span class="label">Страници:</span>225-239<br />
		
	

	
		
		
	

	
		
		
	

	
		
		
			<span class="label">doc_id</span>doc_213<br />
		
	

	
		
		
	

	</div>

<div class="real_text">
	<div class="body">
		<p><p><span>225</span><br/><br/><span>Тогожде Еѵѳимїа, патрїарха Тръновꙿскаго,</span><br/><span>посланїе къ Кѵпрїаноу мнихоу, живоущоу въ</span><br/><span>Светѣи͗ горѣ Аѳѡнꙿсцѣи͗ и просившоу написати</span><br/><span>емоу о нѣкыихь цр(ъ)кѡвных винахь</span><br/><span>ноуждныихь и послати се тамо.</span><br/><span>Ѕѣло нась обрадоваль еси своимь писанїемь и вещьшїи͗</span><br/><span>любве въспалиль єси пламень. Доуше бѡ боголюбьзны</span><br/><span>таковое дѣло по реченномоу: „Скончаста се очи</span><br/><span>мои въ слово твое, глаголющи, когда оутѣшнини ме?”</span><br/><span>Оутѣшенїе бо доуш єже ѡт словесь полѕа ст(ь). Еже</span><br/><span>бо искати бож(ь)ствный законь и словесноую полѕоу доушевный</span><br/><span>назнаменоуеть оуспѣхь и єже къ богоу присѣдѣнїе.</span><br/><span>И симь, въ искоусѣ бывь, пророкь наказоуеть нась, глагол:</span><br/><span>”Оупразните се и разоумѣи͗те, ꙗко азь єсмь богъ.”</span><br/><span>Нъ и Ілїа же прѣжде и Іѡаннь, семоу послѣдоваше законꙋ,</span><br/><br/><span>226</span><br/><br/><span>и ѡвь оубѡ въ кармили безмлъвїа прохождааше</span><br/><span>пѡдвигъ. богови себе оусвоавае, овь же, въ поустыни</span><br/><span>прѣбывае даже до д(ь)не ꙗвлнїа его єже къ Ізраилю.</span><br/><span>господа сподоби се кръстити и видѣнїю светаго и покланꙗемаго</span><br/><span>доуха въ подоби голоубини и бож(ь)ствнаго съ</span><br/><span>небесе оуслышати гласа: „Се ст(ь) сынь мой възлюбленный,</span><br/><span>о нмьже благоизволих, того послоушайте.” Сїа</span><br/><span>поустын дарованїа. си поустынни плоди. Сїа не тѣмь</span><br/><span>тъчїю поустынꙗ дарова, нъ и въсѣмь иже по тѣхь стопамъ</span><br/><span>произволꙗющимь ходити. Поустыни безмлъвїю</span><br/><span>мати. поустыни постꙋ оучителница. Безмлъвїе и пость</span><br/><span>доуховнаа съпроуга, лѣствица на небеса възводещи, поуть</span><br/><span>непрѣлъстный къ богоу, верига благосъчетаннаа. Безмлъвїе</span><br/><span>и пость чистотѣ ходатаа. цѣломоудрїа оучител,</span><br/><span>на врагы ороужїе непобѡримо, стлъпь крѣпькь ѡт лица</span><br/><span>вражїа. Иже сїа оусръдно проходещеи добро теченїе текоуть,</span><br/><span>царьскыим шъствоують поутемь, страсти оутолꙗють, доушоу</span><br/><span>къ высотѣ въперають. въсѣмь бывають дивни, въсѣмь</span><br/><span>пристоупни, въсѣмь въ очїю красни. Въсѣхꙿ бо цара и</span><br/><span>господа ѡт въсее възлюбльше доуше, възлюблнни соуть</span><br/><span>ѡт нго и. аще что просеть въ име его, обилно тѣмь</span><br/><span>дароуеть по нелъжномоу того обѣтованїю. Нъ. понже</span><br/><span>своим насъ оубѣдиль еси писанїемь писати к тебѣ о мнещих се</span><br/><span>мнѡгым недооумѣнныхь, богови оубо и намь годѣ</span><br/><span>быст(ь): „Блажени бѡ – рече – испытающеи свѣдѣнїа</span><br/><span>его; въсѣмь ср(ъ)дцемь възыщоуть его.”</span><br/><span>Въпрос. Имѣаше оубѡ твое въпрошенїе ѡбразь</span><br/><span>сицевь: Мнѡгоу прѣрѣканїю въ нась мѣсто прїемшоу и</span><br/><span>обѣмь оубо глаголющимь. ꙗко ѡтноудь поклона нѣсть</span><br/><br/><span>227</span><br/><br/><span>ни въ цр(ъ)кви, ни же въ клїах въ вьсей светѣй н꙯-тници</span><br/><span>ниже въ вї-тих Христова рождьства д(ь)нех, ѡвѣмꙿ же</span><br/><span>въ цр(ъ)кви не быти глаголющимь тъкмо, въ клїахꙿ</span><br/><span>же и ѡсобь невъзбранно бывати, въ сихь оубо и сицевых</span><br/><span>намь недооумѣющимь. молимь. аще годѣ ст(ь), писанїемь</span><br/><span>просвѣтити нась и млъвоу прѣрѣканїа ѡтгнати.</span><br/><span>Ѡтвѣт. Светѣй съборнѣй и апостольсцѣй</span><br/><span>цр(ъ)кви прѣжде различными єретичьскыми обоурѣваемѣ</span><br/><span>вѣтры. въ дѣйстьвныхь, ꙗкоже хотѣше о себѣ къждо.</span><br/><span>твораше, єдино тъчїю о правыих догматѡх имоуще тъщанїе,</span><br/><span>въ постѣхꙿ же и колѣннопѡклонних въ цр(ъ)кви</span><br/><span>или въ клїахь. ꙗкоже къждо оусръдствовааше, твораше</span><br/><span>въ славоу божїю, и ѡвь оубо на небо роуцѣ протеженѣ</span><br/><span>имѣе въсоу прѣпровождааше нощь, ѡвь же въ колѣнопрѣклоннихь,</span><br/><span>инь кр(ъ)стоѡбразно тѣхь протеѕае бѣше</span><br/><span>въсоу прѣходещи нощь, и просто, въсакь къждо по мнещемоу се</span><br/><span>ємоу твораше. Послѣжде же, ꙗко Христовою</span><br/><span>благод(ѣ)тїю єресемь до конца без вѣсти бывшемь. изволи се</span><br/><span>светомоу и покланꙗемомꙋ бож(ь)ствномоу доухоу въ</span><br/><span>светые въдъхноути отце и тѣми въселноую въсоу благозаконїемь</span><br/><span>просвѣтити и прѣдѣлы истинными оутврьдити</span><br/><span>же и оукрѣпити. Тѣмꙿже бож(ь)ствнаа н(ы)нꙗ</span><br/><span>цр(ъ)кви, на камени вѣрѣ оутвръжденна, ꙗкоже царица</span><br/><span>прѣдстоить, одѣанна и прѣоукрашенна въ реснахь</span><br/><span>златыхь и ризах позлащеннах, въ различных глаголю</span><br/><span>добродѣтѣлхь, велегласнѣйше троубы възывающ:</span><br/><span>„Прїидѣте, чеда, послоушайте мене, страхоу господню наоучю</span><br/><span>вы.” Сего ради любить господь врата Сїонꙗ паче въсѣхь</span><br/><br/><span>228</span><br/><br/><span>сель Іакѡвль. Тѣмꙿже и Соломѡнь въ пѣснех сице нѣкако</span><br/><span>о цр(ъ)кви назнамена, рекь: „Мнѡгы дъщере стежаше силы,</span><br/><span>мнѡгы стежаше богатьство; ты же прѣдспѣла еси и прѣвъзнесе се</span><br/><span>паче въсѣхь.” Светыимь бо и въселнскыимь</span><br/><span>съборѡмь, доухѡмь светымь подвижеми, ꙗкоже прѣдрече се,</span><br/><span>събравшим се. въсакоу нечистотоу и лъжнаа и тоуждаа</span><br/><span>велѣнїа злославныихь далече ѡт цр(ъ)кве ѡтгнаше и без</span><br/><span>вѣсти сътворише, православнаа же велѣнїа насадише и</span><br/><span>утвръдише и самочиннаа дѣанїа. ꙗже ѡт свое вол</span><br/><span>начинаемаа, ꙗко врѣдовна и прѣлъсти податна, ѡт цр(ъ)кве</span><br/><span>ѡтсѣкоше, царскыимꙿ же поутемь въсѣмь шъствовати прѣдаше</span><br/><span>и не оукланꙗти се на десно же и на лѣво.</span><br/><span>И се н(ы)нꙗ божїа ꙗкоже финїѯь цъвтеть цр(ъ)кви и</span><br/><span>ꙗко кдрь, иже въ Ливанѣ. Тѣмꙿже и прѣмоудрый тоу</span><br/><span>похвалеть, глагол: „Се еси добра. искрьнꙗа моа, се еси</span><br/><span>добра, и порока нѣст(ь) въ тебѣ”. Сїа въса извѣстно</span><br/><span>вѣды светый седмый съборь въселнꙿскый, въ прѣдсловїи</span><br/><span>божьствныхь своихь правиль на конци сице нѣкако рече:</span><br/><span>„Изложенаа въса оть светыих троубь доуха, въсехвалныихь</span><br/><span>апостоль и иже отъ светыхь въселнꙿскыихь съборь и</span><br/><span>помѣстныихь, събравшїих се о изложени таковыхь заповѣданїй,</span><br/><span>и инѣхь светихь от(ь)ць нашихь. Ѡт єдиного бо</span><br/><span>въси и тогожде доуха озарени бывше, повелѣше ꙗже на</span><br/><span>полѕꙋ, и ихꙿже оубо проклетїю прѣдаше. и мы проклинаемь,</span><br/><span>и ихꙿже изврьженїю, и мы измѣтаемь, и ихꙿже ѡтлоученїю,</span><br/><span>и мы ѡтлоучаемь, и ихꙿже запрѣщенїю прѣдаше, и мы</span><br/><span>такожде прѣдаемь.” Симꙿже послѣдоуе и Еѵлогїе, папа</span><br/><span>Алексанꙿдрїйскый, глаголт: „Аще кто ѡт оугодныих богоносныимь</span><br/><span>ѡтцемь поколѣбить что, не к томоу съмотренїе</span><br/><br/><span>229</span><br/><br/><span>тѡ нарицаемь. нъ прѣстꙋплнїе и прѣданїе велѣнїѡмь</span><br/><span>и къ богоу нечъстїе”. Симь оубо сице имоущимь,</span><br/><span>не достоить комꙋ ꙗже нѣкогда по съмотренїю ѡт єдиного</span><br/><span>или ѡбоихь или трїехь осѡбь и съкровенѣ съдѣаннаа</span><br/><span>въ ѡбщиноу прїемати. ибѡ многы по съмотренїю или по</span><br/><span>невѣдѣнїю и простотѣ мнѡга обрѣтаемь съдѣавше въ</span><br/><span>бож(ь)ствныхь писанихь, нъ никакоже по томь светїи</span><br/><span>ѡт(ь)ци въ ѡбщиноу та прѣдаше, нъ, ꙗко не полѕоующа,</span><br/><span>послѣжде сїа ѡтсѣкоше. Ибѡ зримь и младенце.</span><br/><span>съсоуще млѣко, велми пѡлѕꙋемы; въ моужа же</span><br/><span>съвръшена доспѣвше не к томоу, нъ съпротивнѣ паче</span><br/><span>и гноушающе се и ѡтбѣгающе. Не тъчїю же, нъ и</span><br/><span>древнїй онь законь на полѕоу Іоудеѡм даровань бѣше;</span><br/><span>прѣшъдши же истинѣ, сѣнь ѡтриноута бысть. Сице и</span><br/><span>здѣ не достоить комоу ꙗже нѣкогда по съмотренїю</span><br/><span>бывшаа. ꙗкоже прѣдрекохомь, въ срѣдоу приводити.</span><br/><span>нъ послѣдовати истинныим прѣданїѡмь и оуставѡм светыихь</span><br/><span>и богоносныхь ѡт(ь)ць. Глаголеть бѡ ѕ꙯-го събора</span><br/><span>правило ч꙯: „Въ неделꙗхъ не прѣкланꙗти колѣноу, ѡт</span><br/><span>богоносныихь ѡт(ь)ць правилнѣ прѣхѡм. Христово почитающе</span><br/><span>въскръсенїе”. Ꙗко оубо да не невѣмы, ꙗвъстьвное</span><br/><span>сего съблюденїе ꙗвѣ вѣрнымъ оустрааемь. ꙗко да по єже</span><br/><span>въ вечерь соубѡтный свещенныих къ ѡлтароу въходоу,</span><br/><span>по дръжещомоу обычаю, никомоуже колѣноу прѣкланꙗти</span><br/><span>даже до оутрьнꙗго недѣлнаго вечера, въ нмꙿже по вечернмь</span><br/><span>въходѣ пакы колѣнѣ прѣкланꙗюще, сице молитвы</span><br/><span>господеви приносимь. Спаса бѡ нашего въстанїю прѣдитечю</span><br/><span>юже по соуботѣ нощь прѣмлюще. пѣнїе ѡт соудоу</span><br/><span>доуховное начинаемь, на свѣть ѡт тъмы празникь прѣводеще,</span><br/><br/><span>230</span><br/><br/><span>ꙗкоже ѡт сего въ сьвръшенѣ нощи и д(ь)ни</span><br/><span>тръжествовати намь въскр(ѣ)сенїе. И бож(ь)ствный же и</span><br/><span>великый Василїе къ Амфилохїꙋ, Иконїйскомꙋ єпископꙋ, о</span><br/><span>семь тънꙿкочестнѣ пишеть. Се же люботроудей се, мнѡго</span><br/><span>оусръдствовавь, обращетъ и тамо искомомоу опасно навыкнеть</span><br/><span>раздрѣшенїе, мы же, ꙗко да не въ длъготоу</span><br/><span>протегнемъ слово, въ кратꙿцѣ искомомоу подаемь ѡтвѣтованїе,</span><br/><span>ѡт Моѵсеова вины прїемн законоположенїа. Въ</span><br/><span>вьсей бѡ седмици шесть прѣхѡмь дѣлати дней, соуботоу</span><br/><span>же въ оупокоенїе прїемати єдинꙋ, не тъчїю же, нъ и</span><br/><span>въсемꙋ жвѡтномоу тогда въ оупокоени быти: „Ꙗко да и</span><br/><span>рабь твой рече – и подꙗръмникь въ оупокоени боудет”.</span><br/><span>Елма въ седмый почи богь ѡт въсѣхь дѣль своихь.</span><br/><span>ихꙿже начеть, седмое благослови число, недѣлный же ѡсмый</span><br/><span>д(ь)нь въскр(ѣ)сенїа носит образь, истиннѣе же паче</span><br/><span>рещи, осмаго и боудоущаго вѣка въѡбраженїе ѡбразоуеть.</span><br/><span>Тѣмꙿже ѡ оного въспоминани не достоить не радити, ꙗко</span><br/><span>да честыимь того въспоминанїемь въ искоусѣ вѣчныихь</span><br/><span>онѣхь благыхь боудемь. Нъ и въса н꙯-тница ѡного вѣка</span><br/><span>ѡбразь имат, въ нйже, прости стоеще въ молитвахь,</span><br/><span>благодаренїа и славословїа въсесилномоу възсилаемь богоу,</span><br/><span>прѣпоущающе нашь оумь ѡт здешнихь къ тамошнїимь.</span><br/><span>Поклони же и колѣнопрѣклоннїа паденїа и въстанїа прописоують</span><br/><span>образь; падохомꙿ бѡ ради прѣстоуплнїа, въстахомъ</span><br/><span>же съ Христомь въскр(ѣ)сенїа ради. И ꙗко да не</span><br/><span>въ забꙿвенїе прїидемь нашимь съгрѣшенїѡмь. честаа</span><br/><span>поклоннїа на землю творимь; въстающе же пакы. въскр(ѣ)сенїа</span><br/><span>и въстанїа ѡт грѣха назнаменоуемь ѡбразь.</span><br/><span>ибо поклони сѣтованїа соуть ѡбразь. Сего ради нѣкый</span><br/><span>оть старьць рече о светѣй н꙯-тници и о светыих постѣхь.</span><br/><br/><span>231</span><br/><br/><span>ꙗко прѣддверїе сть вѣчныхь благь въсечъстный пость.</span><br/><span>ибо ѡсмаго вѣка ѡбразь соуть седмь петꙿдесетнице</span><br/><span>седмиць. въ нихꙿже ни прѣкланꙗти колѣноу лѣпо сть,</span><br/><span>ниже постити. ниже злострадати. ꙗкоже възакони се.</span><br/><span>Единꙿ же и мнит се быти д(ь)нь въсе врѣме оно но подобїю</span><br/><span>вѣка оного; нѣст(ь) бѡ оутро или вечерь видѣти.</span><br/><span>И се бѡ прѣмоудрѣ назнаменоуе. Лоука рече: „вънгда</span><br/><span>скончати се д(ь)ню н꙯-тници, – не сподобивь д(ь)ни нарещи</span><br/><span>въѡбразителны, нъ тъчїю єдинь д(ь)нь. Сеꙗвлнно</span><br/><span>тебѣ показа се, ꙗко въ вьсакоу неделю въсего лѣта и въ</span><br/><span>вьсоу н꙯-тницоу не достоить ни же колѣноу прѣкланꙗти.</span><br/><span>ниже постити. Ѡбаче извѣщенїа болшаго ради и се приложить</span><br/><span>Нїкейскаго пръвьго събора правило к꙯: „Понже</span><br/><span>нѣцїи соуть въ недел колѣна прѣкланꙗюще и въ д(ь)нехь</span><br/><span>н꙯-тнице, о єже въса въ вьсемь пришълстви съхранꙗти,</span><br/><span>оугодно бысть светомоу събороу стоеще молитвы въздаати</span><br/><span>богоу”. Нъ и светый Епїфанїе въ панарихь въ єже о вѣрѣ</span><br/><span>слова сице глаголть: „Ꙗко въ д(ь)нехь н꙯-тнице нѣсть ни</span><br/><span>поста, ниже колѣннопоклоннїа”. И великый же Іѡаннь</span><br/><span>постникь сице глаголть: „Ꙗко въсе соуботы и недел и</span><br/><span>госпѡдскые празникы и в͠ї д(ь)нїй Христова рождьства подобнѣ</span><br/><span>и юже по пасцѣ д(ь)ни даже до въсѣхь светыхь не</span><br/><span>прѣкланꙗти колѣна въ молитвахь, нъ тъчїю просто поклоннїа</span><br/><span>творити повъсемоу.</span><br/><span>Въпрос. Пакы же въпросиль еси: Понже въ</span><br/><span>поустыни светѣйшаго мѣста сего живоуще, сълоучи се</span><br/><span>грѣх ради нашихь и єзычьское одрьжанїе нась окроужати,</span><br/><span>се ради вины и недовѣдомаго ради събытїа мнѡѕи оть</span><br/><span>свещенникь, светое възъмше причещенїе, оу себе въ</span><br/><br/><span>232</span><br/><br/><span>своихь хранимь клїахь. Ноужд оубо нѣкоторой ненадежднѣ</span><br/><span>сълоучьши се и свещенникоу не соущоу, како</span><br/><span>дръзноути смѣемь причестити се, ниже свещенници соуще,</span><br/><span>ниже дїакѡни, ниже ѡтноудь причьтничьства сань имоуще?</span><br/><span>И о семь молимь просвѣтити се мыслїю, не тъчїю же</span><br/><span>нъ и инаа, єлика твоа вѣсть светость, могоущаа нась</span><br/><span>полѕевати и нашоу ꙗко ѡт съна възбоудити гроубость,</span><br/><span>прошенїа сподобити.</span><br/><span>Ѡтвѣт. Въпрошенїе се мнѡга трѣбоует опасенїа,</span><br/><span>не бо въси равнѣ разꙿсоужденїе имоут. Мнѡгы бѡ азь</span><br/><span>и слышахь и видѣхь виною сѣдѣнїа поустыннаго събранїа</span><br/><span>цр(ъ)кѡвнаго себе ѡтсѣкше, и ѡви въ прѣльсти</span><br/><span>различны себе въриноуше, дроуѕїи же раздоры чрѣзь обычаа</span><br/><span>въведоше цр(ъ)кви и, мнѡгы съблазнивше, къ вѣчной</span><br/><span>себе ѡтслаше моуцѣ. Подобаетꙿ же въсакомꙋ мнихоу.</span><br/><span>пꙋстынное изволившомоу прѣбыванїе. своа съгрѣшенїа прѣд</span><br/><span>собою присно имѣти и тъщати се съ вьсацѣмь опасствѡм</span><br/><span>цр(ъ)кѡвные хранити оуставы и прѣданїа. аще и въсь</span><br/><span>мирь разоумѡм прѣвъсходить. Ибѡ о цр(ъ)кѡвныхь</span><br/><span>оуставѡх тънꙿко нѣкако пророкь прѣдназнамена, рекь:</span><br/><span>„Постави ихь въ вѣкы вѣка, повелѣнїе положи. и не мимоидеть”.</span><br/><span>И апостоль: „Аще кто – рече – наѕидаеть на основани</span><br/><span>семь злато, сребро. дръва, сѣно и прочаа, ѡгнь искꙋсить</span><br/><span>ꙗ. И єгоже дѣло аще прѣбоудеть, мъздоу прїимет, а єгоже</span><br/><span>дѣло аще съгорить. отъщетит се, самꙿ же спасеть се. нъ</span><br/><span>тако, ꙗкоже ѡгнмь.” Сего ради не достоить комоу</span><br/><span>нерадити светаа събранїа, цѣлоу соущоу и крѣпкоу разоумоу,</span><br/><span>ниже свещенника божїа. нъ съ вьсацѣмь смѣренїемь приходити</span><br/><br/><span>233</span><br/><br/><span>и наслаждати се страшныих и бесъмрьтных бож(ь)ствныхь</span><br/><span>тайнь, боещи се Ѡзановы бѣды. Озанꙿ</span><br/><span>бѡ нѣкый, моужь нарѡчить въ Іоудеѡхь сый. богоѡтцоу</span><br/><span>послѣдоуе Давидоу срѣсти кївѡть завѣта господнꙗ. ѡт</span><br/><span>єзыкь приносимь, и кївѡтоу господню колесницею носимоу</span><br/><span>и Давидоу прѣд нимь ликьствꙋющꙋ и Левитом и пѣвцем</span><br/><span>поющимь и свещенникомь въ псалмѣхь и пѣснех прѣд</span><br/><span>кївотомь идоущимь. мало что кївѡть прѣклони се</span><br/><span>пасти. Озанꙿ же. видѣвь кївѡть господнь хотещь пасти.</span><br/><span>прострѣ роукꙋ оудръжати кївѡть, и абїе оумрьтви его</span><br/><span>господь страшною и оужасною съмрьтїю. Се оубо боеще се</span><br/><span>бѣды, хранити се потрѣбно мню ѡт въсакого єже къ</span><br/><span>светымь дръзноутїа. Ѡбаче и се глаголмь: Аще нѣкотораа</span><br/><span>слоучит се ноужда иже въ поустыни соущомоу и</span><br/><span>под запрѣщенїемь соущомоу нѣкоторые ради вины грѣховные,</span><br/><span>и видить себе ѕѣлѡ изнемогша болѣзнїю ѕѣлною</span><br/><span>и къ вратомь съмрътьнымь приближꙿша се, не соущоу</span><br/><span>тоу тогда свещенникоу или дїакѡноу, достоить по</span><br/><span>ноужди самь причестити се тогда страха ради въздоушныих</span><br/><span>бѣсѡвь. зан обрѣте се въ бож(ь)ствнѣмь писани</span><br/><span>главизна, свѣдѣтелꙿствоующи о семь истиноу. Глаголть</span><br/><span>бѡ бож(ь)ствный Златооусть въ словѣ иже о свещенничьствѣ</span><br/><span>ꙗко ѡт иного лица, самꙿже ть бѣше и видѣвый</span><br/><span>и слышавы, ꙗко хотещеи ѡт соудꙋ прѣставити се.</span><br/><span>аще съ чистою съвѣстїю достигноули соут(ь) причестити се</span><br/><span>страшныимь и бож(ь)ствныим Христовѣмь тайнамь,</span><br/><span>вънгда ис тѣла изыти хотеть, обьстоеще ихь за онѡ</span><br/><span>прїетое, ѡтводеть ѡт соудоу аг͠гели; аще ли по недоуꙃѣ</span><br/><span>оустрабет се и въ прьвоую свою прїидоуть крѣпость,</span><br/><br/><span>234</span><br/><br/><span>пакы прѣдреченное хранити запрѣщенїе до оуреченнаго</span><br/><span>врѣмене итогда въ власти имѣти, вънегда хотеть; не</span><br/><span>соущїи же под запрѣщенїемь и свободоу ѡт доуховника</span><br/><span>имоущимь и въ поустынꙗхь далнїихь живоущимь власть</span><br/><span>имѣти, вънгда хотеть. причещати се сами собою. Достоитꙿ</span><br/><span>же таковыим ѡбразь причещенїа сицеваго опасно вѣдѣти:</span><br/><span>От с-вечера достоить хранити себе ѡт въсакого пѡмысла</span><br/><span>лꙋкава и таковыхꙿ, нощь же съ вьсацѣмь прѣпроводити</span><br/><span>въниманїемь и доволныхь колѣннопрѣклоннихь; д(ь)неви же</span><br/><span>наставшоу и третїемоу или шестомоу или деветомоу пришъдшоу</span><br/><span>часоу, измѣнити себе въ чисты ризы и тако</span><br/><span>прѣд иконостасем въꙁꙿжещи кадило или и свѣтилникь</span><br/><span>и благоговѣйнѣ покадити; таже начети обычный</span><br/><span>стихь, сирѣчь: за молитвь светыхь ѡт(ь)ць нашихь, господи</span><br/><span>Ісоусе Христе, боже нашь, помилоуй нась, и по томь</span><br/><span>трисветое и прѣсветаа троице и ѡтче нашь; таже псалѡмь</span><br/><span>н꙯ и по семь: вѣроую въ єдиного бога даже до</span><br/><span>конца; таже: вечери твоей тайннѣй въсе – молитвы же</span><br/><span>светаго причещенїа, аще слоучет се, прочитают се прѣжде</span><br/><span>въсѣхь сихь – и тако причестити се бож(ь)ствныимь и</span><br/><span>страшныим тайнамь, нъ съ таковою вѣрою, ꙗкоже самоую</span><br/><span>владычноую сънѣсти плъть и кръвь и вѡдоу, ѡт самого</span><br/><span>Христова ребра истекшꙋю, ꙗко ѡт самыих спасѡвѣхь ребрь</span><br/><span>тогда текоущоу испивати. И се не без свѣдѣтелꙿства</span><br/><span>бож(ь)ствнаго писанїа прѣдаати дръзаемь, нъ ѡт самыих</span><br/><span>истинныхь прѣданїй. Глаголетꙿ бѡ светый и великый</span><br/><span>Василїе въ єдином ѡт своихь словесь, єже, аще люботроуде се.</span><br/><br/><span>235</span><br/><br/><span>обрещеть: „Въси бѡ – рече – иже въ поустынꙗхь</span><br/><span>иночьствоующеи, идеже нѣсть свещенника, причещенїе свое</span><br/><span>оу себе чьстнѣ и съхранно дрьжеть и причещают се.”</span><br/><span>И сїа оубѡ великый Василїе: „Аще оубо кто сїа сице опасно</span><br/><span>съхранить, въ оставлнїе грѣхѡмь и въ жизнь вѣчноую</span><br/><span>боудоуть томоу”.</span><br/><span>И се же праведно писати тебѣ въмѣнихь. ꙗко да</span><br/><span>не ѡт раслаблнїа въ лѣность въпаднеши и оунынїе.</span><br/><span>Оутрьне пѣсни и часѡвы, вечерню же и павечеринцоу.</span><br/><span>къ симь и полоунощницꙋ никакоже не неради. си бѡ</span><br/><span>соуть ороужїа доуши на врагы крѣпка. Въздрьжанїе противоу</span><br/><span>силѣ тѣлеснѣй имѣй, ѡт въсее доуше господа възлюби,</span><br/><span>и страхь его выноу въ ср(ъ)дци твоемь да прѣбывает.</span><br/><span>Вѣроу имѣй къ дающомоу скотѡм пищоу, и</span><br/><span>въсѣхь питател тебѣ ꙗвить. По ѡбразоу божїю създань</span><br/><span>еси, и того промысломь водити се изволи. По стѡпахь</span><br/><span>ѡт(ь)ць ходи, и житїа ихь да не ѡттръжна боудоуть</span><br/><span>твоего оума. Разгыбай често съвѣстноую книгоу и,</span><br/><span>ꙗкоже прѣд богомь, тоу выноу прочитай, и обрещеши се</span><br/><span>въ въсѣхь тебе находещихь повиньнь. Помысли где</span><br/><span>живеши, где обитаеши, и рьци съ Дав(и)дѡмь: „Се оудалих се</span><br/><span>бѣгае, въдворих се въ поустыню.” Съмотри древне</span><br/><span>ѡтце наше, ихꙿже подражати тъщиши се. како въса, ꙗже</span><br/><span>въ мирѣ. оставльше, конъчномоу себе оумрьщꙿвенїю ѡтдаше,</span><br/><span>печалоующе и сѣтоующе, озлоблнїа бѣсѡвь трьпеще.</span><br/><span>ходеще въ милотех и въ козїахь кожахь. скръбеще и</span><br/><span>озлоблни, въ врътьпохь обитающе и пропастехь земльныихь,</span><br/><span>молитвꙋ оубѡ въ оустѣхь дръжеще, роукама же</span><br/><span>роучное съврьшающе дѣло, боудоущїй соудь прѣд очима</span><br/><br/><span>236</span><br/><br/><span>имоуще и слъзами ланитѣ омакающе; бесѣда же тѣхь</span><br/><span>въсегдашниꙗа Дав(и)дѡви. меда сладꙿчайшїи. бѣше псалми;</span><br/><span>къ источникомꙿ же пакы съходеще. тѣло оубо водою напаающе</span><br/><span>бѣхоу. ланиты же очесными омываахоу водами;</span><br/><span>тѣмь и сїе тъчїю онѣмь потьщанно бѣше. како оумь</span><br/><span>неврѣждень съблюдоуть ѡт пѡмысль соуетныих. Сїа и</span><br/><span>сицеваа любомоудрьствоуй на къждо д(ь)нь. симь пооучай се</span><br/><span>выноу. Въсегда днъшне дръжи, оутрѣшне же</span><br/><span>господеви ѡтсилай. Прѣжде вѣчнаго покоа покой не чай и</span><br/><span>прѣжде вѣчныих благь земльныих не прїемли. Ѡт господа</span><br/><span>горѣ призывай милость, и въ скорѣ тебе невидимое</span><br/><span>обьиметь застоуплнїе. Боуди свѣта и д(ь)не сынь, ꙗко да</span><br/><span>боудоущее ти полоучиши наслѣдїе. На хотещаа на те</span><br/><span>прїити по вьсе готови се часы, приходещаа ти скръбнаа</span><br/><span>съ благодаренїемь прїемли и къ инымь большимь себе</span><br/><span>оуготовлꙗй. Пѡдвигь полагай выноу о своемь спасени крѣпькь,</span><br/><span>а не ѡтлагай оутрѣшнмоу врѣмени. Смѣжай</span><br/><span>очи свои ѡт соуетныхь, быстрѣ же съзръцоуй оумныма</span><br/><span>очима боудоущаа. Дрехль о грѣсѣхь бывай выноу, надеждею</span><br/><span>же весель о боудоущїих благыхь. Поработи оубо тѣло.</span><br/><span>свободи же доушоу, ꙗко да покорить ти се тлѣнное нетлѣнномоу.</span><br/><span>Съмръть без вѣсти; прѣжде бѡ е</span><br/><span>вѣстникь не приходить. Аще прилѣпиши се господеви въседоушьно.</span><br/><span>любовїю и вѣрою, въ скорѣ тебе ѡт земльныхь</span><br/><span>възвысить. Неоудобь съходи къ тѣлесным хотѣнїѡм,</span><br/><span>да не. по малоу разсверѣпѣвше, низложеть на землю свободное</span><br/><span>доуше ст(ь)ство. Аще ѡсмаго вѣка любы въ</span><br/><span>те въселит се. въ скорѣ тлѣннаа и прѣходещаа омразиши.</span><br/><span>Не прилѣплꙗй се тѣмь, иже ꙗко госта те прїеше. да не</span><br/><br/><span>237</span><br/><br/><span>въ скорѣ те ѡтпоустеть, ничтоже имѣти на поути давше</span><br/><span>ти. Въ мирь съй ѡт небытїа пришъль єси; тѣмь</span><br/><span>ниже до зде стани, нъ подвиѕай се найпаче, донꙿдеже въ</span><br/><span>врата вѣчномоу градꙋ прїидеши. Ѡт мирꙿскые оуродь</span><br/><span>бывай моудрѡсти, и не на мнѡѕѣ моудрѡсть господнꙗ</span><br/><span>обьиметꙿ те. Соущаа на земли не въсхыщай, сѣтꙿ бо</span><br/><span>над ними протежена сть, и ꙗко птица оувезнеши. Боуди</span><br/><span>къ вьсѣмь сладькь, и на въсѣхь езыцѣ твоа обносити се</span><br/><span>имать сладость. Тихь въ срѣтени братнмь бывай, подобнѣ</span><br/><span>и въ ѡтпоущени ꙗко да безꙿметежное тѣхь</span><br/><span>оусвоает се тебѣ. Ꙗкѡвь си, такова и пакозоуй себе,</span><br/><span>ꙗко да не лицемѣрьствомь окрадень боудеши. Мнѡгопытливые</span><br/><span>и мнѡгоглаголивые свѣни се, вѣды, ꙗко ниединоуже</span><br/><span>ѡт нихь прїимеши полѕоу. Въ сихь оубо</span><br/><span>тебѣ соущоу, злостраданїе люби, нестежанїе и низолѣганїе,</span><br/><span>съкроушенїе и честое въздыханїе, прочитанїе съ въниманїем,</span><br/><span>памет съмрътноую и бож(ь)ствный страхь и, да</span><br/><span>съкращеннѣ рекоу, матерь въсѣхь добродѣтѣлй, смѣренїе.</span><br/><span>И аще сїе въседоушьно поженеши, въ скорѣ тебе на роукꙋ</span><br/><span>възмет, да не когда прѣтъкнеши о камень ногы твое.</span><br/><span>Боуд непрѣстрашливь доушею въ въсѣхь приключающих се</span><br/><span>тебѣ печалных. Блюди себе ѡт клеветы ꙗкоже ѡт</span><br/><span>ѕъмїа. Честаа исхожденїа ѡт клїе храни себе, кромѣ</span><br/><span>ноуждныхь винь. Своа зла прѣд собою прѣдлагай выноу,</span><br/><span>чрѣвообьꙗденїа и пїанꙿства гноушай се. Не лѣни се въпрашати</span><br/><span>старце, иже мнѡгыми поты своа тѣлеса изноурившихь</span><br/><span>и мнѡгь искоусь ѡт бѣсѡвь подмшихь.</span><br/><span>Съблюдай тѣхь словеса въ своемь ср(ъ)дци ꙗкоже богописаннаа</span><br/><br/><span>238</span><br/><br/><span>на скрижалехь словеса, ничтоже бо въ нихь стрьпьтно</span><br/><span>ст(ь) и развращенно. Аще оубѡ пчелномоу подражаеши</span><br/><span>дѣйствꙋ же и спѣхоу, въ скорѣ добродѣтѣлй</span><br/><span>събереши медь, и на трапезоу въсѣхь цара многочъстнѣ</span><br/><span>принесень боудет. Не ожидають ѡтлаганїа оны,</span><br/><span>ниже лѣностїю млемы бывають. ѡт нощи же паче оутрьнюют,</span><br/><span>къ различныим себе посилающе потрѣбамь, и сихь</span><br/><span>ѡт въсоудꙋ събравше. въ шестооугльныих съкрывают</span><br/><span>кровѣхь. ꙗко да, зимѣ приспѣвши, потрѣбнаа готова оу</span><br/><span>себе имоуть и прѣпитают се въ врѣме, въ нже въса</span><br/><span>бездѣлна прѣбывают. Аще оубо и самь сице потъщиши се.</span><br/><span>прочитае често въ бож(ь)ствнихь писанихь. доухѡвный</span><br/><span>ѡт нихь сълагае медь. и дѣлномꙋ оусръдно подвигнеши се</span><br/><span>прилежати, въ скорѣ на видѣнїа въстечеши высѡтоу и</span><br/><span>въ незаходимый постигнеши мракь и богови приближиши се</span><br/><span>и чистѣ томоу бесѣдоуеши и врьхѡвнаго сладꙿкый</span><br/><span>онь провѣщаеши глась: „Господи, добро сть намь зде</span><br/><span>быти”. И не к томоу чювьстьвноую потрѣбоуеши господеви</span><br/><span>сътворити сѣнь, нъ свою доушоу владыцѣ оуготовиши</span><br/><span>въжделѣнноую сѣнь, въ нюже въшьдь съ ѡтцемь и</span><br/><span>доухѡмь, дн(ь)сь спасенїе речеть домоу семоу и доуши</span><br/><span>сей, и боудеши по благод(ѣ)ти сынь вышнꙗго въ</span><br/><span>обитѣлехь вѣчныхь.</span></p></p></div>
</div>

	</div>

	<div id="footer">
		
		<div>&copy; Софийски университет &bdquo;Св. Климент Охридски&ldquo; 2011-2019</div>
		
	</div>

</div>

</body>
</html>
