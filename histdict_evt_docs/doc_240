<!DOCTYPE html>
<html>
<head>
	<title>Text Corpus - Oratio</title>
	<meta charset=utf-8" />
	<link rel="stylesheet" type="text/css" href="/static/css/style.css" />
	<link rel="stylesheet" type="text/css" href="/static/css/dict_edit.css" />
	<link rel="stylesheet" type="text/css" href="/static/css/dict_public.css" />
	<link rel="stylesheet" type="text/css" href="/static/css/textcorpus.css" />
	<link rel="stylesheet" type="text/css" href="/static/css/textcorpus_search.css" />
	<link rel="shortcut icon" type="image/vnd.microsoft.icon" href="/static/images/hdict-logo.ico" />
	
	<script src="/static/js/jquery-1.11.2.js"></script>
	<script src="/static/js/jquery-migrate-1.2.1.js"></script>
	<script src="/static/js/jquery.ez-pinned-footer.js"></script>

<script>
	$(window).load
	(
		function (){
			$("#footer").pinFooter('static');
		}
	);

	$(window).resize
	(
		function (){
			$("#footer").pinFooter('static');
		}
	);
</script>




<link rel="stylesheet" type="text/css" href="/static/css/tipTip.css" />
<script src="/static/js/jquery.tipTip.minified.js"></script>

<script>
function confirm_deletion(ttl){
	var msg = "Сигурни ли сте, че искате да изтриете този текст?"
	return confirm(msg);
}

function showInfo(obj, ids){
	var content = "<div>";
	$(ids).each
	(
		function (idx, id){
			obj_class = $(id).attr("class");
			if (obj_class == "comment"){
				title = "Бележка под линия";
			}
			else{
				title = "Разночетене";
			}
			content = content+"<h1>"+title+"<\/h1>";
			content = content +"<p>"+$(id).html()+"<\/p>";
		}
	);
	content = content+"<\/div>";
	$(obj).tipTip({content: content, maxWidth: "400px", defaultPosition: "top", delay: 100, activation: "click", keepAlive: true});
}

$(window).load
(
	function (){
		if ($("div.editor_text").html().trim() == ""){
			$("div.editor_text").css("margin-top", "0px");
		}
	}
);

</script>


</head>

<body>

<div id="container">

	<div id="header">
		
			
			<a href="/" title="Български исторически речник">
			
			<img src="/static/images/logo.png" alt="Лого" />
			</a>
		
	</div>

	<div id="menu">
		
		<ul>
			
			<li><a href="/session/login" title="">&raquo;&nbsp;Вход</a></li>
			
			<li><a href="/textcorpus/list" title="">&raquo;&nbsp;Текстов&nbsp;корпус</a></li>
			
			<li><a href="/chronograph/clist" title="">&raquo;&nbsp;Хронограф</a></li>
			

			
			<li><a href="/oldbgdict/oldbg_search" title="">&raquo;&nbsp;Стб.&nbsp;речник</a></li>

			
			<li><a href="/dictionary/search" title="">&raquo;&nbsp;Ист.&nbsp;речник</a></li>
			
			<li style="margin-left:20px"><a href="/dictionary/resolve_forms" title="">&raquo;&nbsp;Словоформи</a></li>
			
			

			
			<li><a href="/evtdict/evt_search" title="">&raquo;&nbsp;Евт.&nbsp;речник</a></li>
			
			

			
			<li><a href="/trmdict/trm_search" title="">&raquo;&nbsp;Терм.&nbsp;речник</a></li>
			
			

			
			<li><a href="/textcorpus/search" title="">&raquo;&nbsp;Търсене</a></li>

			<li><a href="http://e-medievalia.uni-sofia.bg/moodle" title="">&raquo;&nbsp;Средновековен&nbsp;речник</a></li>
			
		</ul>
		
	</div>

	<div id="content">
		

<div class="content_title">
	Текстов корпус
</div>


	
		<div class="content_title title_lang_chu">
			<span>Похвално слово за Йоан, епископ Поливотски</span>
			
		</div>

	<div id="doc_header">
	

	
		
		
			<span class="label">Заглавие на латински:</span>Oratio<br />
		
	

	
		
		
			<span class="label">Жанр:</span>Похвално слово<br />
		
	

	
		
		
			<span class="label">Автор:</span>Патриарх Евтимий<br />
		
	

	
		
		
			<span class="label">Дата на ръкописа:</span>1439 г.<br />
		
	

	
		
		
			<span class="label">Дата на превода:</span><br />
		
	

	
		
		
			<span class="label">Дата на преписа:</span>1439 г.<br />
		
	

	
		
		
			<span class="label">Правопис:</span>Среднобългарски<br />
		
	

	
		
		
			<span class="label">Име на ръкописа:</span>ръкопис № 106 от манастира Нямц<br />
		
	

	
		
		
			<span class="label">Хранилище на ръкописа:</span>ръкопис № 106 от манастира Нямц<br />
		
	

	
		
		
			<span class="label">Сигнатура на ръкописа:</span><br />
		
	

	
		
		
			<span class="label">Издание:</span>Kałužniacki E. Werke des Patriarchen von Bulgarien Euthymius (1375-1393). Wien 1901<br />
		
	

	
		
		
			<span class="label">Нормализиран?:</span>nenormaliziran<br />
		
	

	
		
		
			<span class="label">Страници:</span>181-202<br />
		
	

	
		
		
	

	
		
		
	

	
		
		
			<span class="label">doc_id</span>doc_240<br />
		
	

	
		
		
	

	</div>

<div class="real_text">
	<div class="body">
		<p><span>181</span><br/><br/><span>Похвалное иже въ свѧтыхь ѡтцоу нашемоу</span><br/><br/><span>Іѡанноу, епископꙋ Пѡлївѡтскомоу, съписано</span><br/><br/><span>Еѵѳимїемь, патрїарꙿхомь Трънѡвскымь.</span><br/><br/><span>І. Иже по лѣпотѣ очистившеи доушѫ и бож(ь)стъвнымь</span><br/><br/><span>желанїемь себе раждегше. и оумное къ богоу</span><br/><br/><span>вынѫ протѧжено имѧще око и єще же и томоу въседоушнѣ</span><br/><br/><span>себе възвръгше никакоже благыих ѡтпадаѫть</span><br/><br/><span>надеждей, нѫ ꙗко высокопарнїи ѡрли чистѣ слън(ь)чныѫ</span><br/><br/><span>съзръцаѫть лоучѧ и быстрѣ и неоуклоннѣ того зрѧть</span><br/><br/><span>свѣть, сице и иже въсѣ дѡлнѣа мѫдрованїа до конца прѣзрѣвшеи</span><br/><br/><span>небесныимь осїаваѫт сѧ свѣтомь и чистѣ бож(ь)стъвный</span><br/><br/><span>зрѧть свѣт. Тѣмже и на земли въ плъти и</span><br/><br/><span>єще сѫще, ꙗко божїи дръжавнїи, по писанномоу рещи, ѡт</span><br/><br/><span>землѧ ѕѣлѡ възвысивше сѧ и ѡт тѫдоу бож(ь)стъвнымь</span><br/><br/><span>ѡсїавше сѧ свѣтомь, въсѧ ѡзарѣѫть подслън(ь)чнѫѧ и</span><br/><br/><span>добрѡдѣтѣлными дѣанїи ꙗснѣйше трѫбы въсѧ къ богоразоумїꙋ</span><br/><br/><span>привѡдѧть тварь. Ѡт сѫдоу пророчьствїа сказоуѫть</span><br/><br/><span>и ѧзыкы глаголѧть нѡвы, бѫдѫщаа възꙿвѣщаѫть</span><br/><br/><span>свѣтло; ѡт сѫдоу доухѡвь лѫкавыих ѡтгнанїе и чюдесь</span><br/><br/><span>182</span><br/><br/><span>дѣйства, недѫгѡмь исцѣленїа. Самого бѡ въ себѣ стѧжашѧ,</span><br/><br/><span>рекшаго: „Вѣроуѧй въ мѧ дѣла, ꙗже азъ творѧ,</span><br/><br/><span>и тъ сътворить и бѡлшаа сих сътворить.” И ꙗкоже доухъ</span><br/><br/><span>свѧтый ѡт сыновнїих приемлеть и въсѣ творить, сице</span><br/><br/><span>сїи ѡт свѧтаго доуха приемлѧть и глаголѧть и дѣйствоуѫть</span><br/><br/><span>и твѡрѧтꙿ. Симь въси божьстъвныимь ѡзаривше сѧ</span><br/><br/><span>доухомь, по Павлоу ꙋметы въмѣнишѧ вещнаа, ꙗко доуха</span><br/><br/><span>єдиного приѡбрѧщѫть. Тѣмже и въсѣ прѣзрѣшѧ вещнаа</span><br/><br/><span>и низоу влѣкѫщаа, и ѡтчьства глаголѧ, и сърѡдства и</span><br/><br/><span>єще же и своа, ꙗкоже рещи, тѣлеса. И ѡви къ мѫкамь</span><br/><br/><span>себе издашѧ ради Христова исповѣданїа и сице доблестъвнѣ</span><br/><br/><span>подвигѡшѧ сѧ, ꙗкоже въсѧ съпрѡтивныих врагѡвь</span><br/><br/><span>силѫ до конца низложити и оупразнити и попрати,</span><br/><br/><span>дроуѕїи же, къ злостраданїꙋ и постничьскомоу ꙋстръмивше сѧ</span><br/><br/><span>житїꙋ, и въздръжанїемь и бдѣнми и на земли лѣганми</span><br/><br/><span>своа изноуришѧ тѣлеса, оумрътвишѧ и оуспишѧ,</span><br/><br/><span>ꙗкоже до конца тыѧ без вѣсти сътворити, и толико</span><br/><br/><span>просїашѧ дѣлы благы, ꙗкоже и аг͠гелы оудивити своимь</span><br/><br/><span>жителствомь, и бышѧ ꙗкоже ѕвѣзды на твръди небеснѣй,</span><br/><br/><span>въселеннѫѧ просвѣщаѫще. Сих оубо спасъ и сѡль и свѣть</span><br/><br/><span>именова, ꙗко въсе смрадное и гнилое страстное мѫдрованїе</span><br/><br/><span>осолѣваѫщѫ и къ съвръшеномоу здравїꙋ приводѧщѫ, и</span><br/><br/><span>ѧже въ тъмѣ єресей и злославных велѣнїй заблѫждъших</span><br/><br/><span>къ богоразоумїꙋ истинномоу приведших и свѣтомь своих</span><br/><br/><span>добрѡдѣтѣлей въ здравыих и благочьстивыих велѣних</span><br/><br/><span>оустроивших. Ѡт сѫдоу благочьстивыѧ дѡгматы оутвръдишѧ сѧ;</span><br/><br/><span>ѡт сѫдоу цр(ъ)ковное ꙋкрашенїе позна сѧ; ѡт</span><br/><br/><span>сѫдоу вѣра, ꙗже въ бога, ꙗвѣ въсѣмь быст(ь); ѡт</span><br/><br/><span>сѫдоу єресей нечистыих ѡтгнанїе; ѡт сѫдоу злославїе</span><br/><br/><span>попрано быст(ь); ѡт сѫдоу благочьстїе процъвте; ѡт</span><br/><br/><span>сѫдоу благочьстиваа велѣнїа въсѣмь кѡнцемь познана</span><br/><br/><span>бышѧ, и въсѣкь възрастꙿ ѡткръвенѡмь лицемь славѫ</span><br/><br/><span>183</span><br/><br/><span>господнѧ възираеть, и славы господнѧ въсѣ землѣ исплъни сѧ,</span><br/><br/><span>и троичное покланѣнїе въсѣмь кѡнцемь проповѣдано</span><br/><br/><span>быст(ь), и православнаа вѣра по въсѫдоу жителствоуеть.</span><br/><br/><span>Нѫ оубо еже о добрѡдѣтѣли слово конецъ непостижень</span><br/><br/><span>имать, мнѣ же слово къ прѣдлежѫщой винѣ дръзаеть и</span><br/><br/><span>добрѡдѣтѣли мѫжа понѫждаѫт мѧ глаголати. И да</span><br/><br/><span>никтоже зазритꙿ ми дръзаѫщоу; не бѡ, на сѧ надѣав сѧ,</span><br/><br/><span>начѧх, нѫ на прѣподобнаго благод(ѣ)ть, иже въ немь</span><br/><br/><span>живѫщѫѧ, коупно же и вашѧ призываѫ молитвы, иже на</span><br/><br/><span>сїе дѣло нас понѫдившїих, єже съпоспѣшити намь и помощи</span><br/><br/><span>начѧтое въ конецъ произвести. Вѣроуѫ бѡ, ꙗко</span><br/><br/><span>свѧтаа она и радостотворнаа доуша и подаст(ь) и сладцѣ</span><br/><br/><span>ꙋсръдїе прїиметь ꙗко благоѧтробень ѡт(ь)цъ, ꙗко апостолѡмь</span><br/><br/><span>єдинонравень, ꙗко архїєрей раба своего и брата ѡт</span><br/><br/><span>оусръдїа принесеный даръ. Нѫ прїиди ми оубо н(ы)нѣ и</span><br/><br/><span>самъ, блаженный Іѡанне, и ѡбрадовай нас доухомь, ꙗко</span><br/><br/><span>о тебѣ подвижѫщѫ слово, и ꙗкоже Поливѡтскїй, и нашь</span><br/><br/><span>оукраси прѣстѡлъ и въдъхни въ нас доуховнѫѧ благод(ѣ)ть</span><br/><br/><span>и ѡтвръзи наши оустнѣ, єже по достоанїꙋ тебе</span><br/><br/><span>въспѣти. Нѫ которое оубо слово скажеть сего дѣанїа же и</span><br/><br/><span>добрѡдѣтѣли, иже по Павлоу въсѣмь въсѣкь быст(ь), ꙗко</span><br/><br/><span>да въсѧ приобрѧщеть, и Поливѡтское добрѣ оупасе стадо,</span><br/><br/><span>не тъчїѫ же, нѫ и єретичьскыѧ плъкы, ꙗкоже пращеѫ,</span><br/><br/><span>слѡвесныимь връженїемь до конца раздроуши, къ симь</span><br/><br/><span>царѣ нечьствоуѫща обличи и неврѣдимь къ своемоу възврати сѧ</span><br/><br/><span>стадоу? И зри ми дръзновенїе мѫжа, зри</span><br/><br/><span>бож(ь)ствноѫ силоѫ въѡрѫженѫѧ доушѫ! Ниже царева</span><br/><br/><span>прѣщенїа оужасе сѧ, ни прѣщенїа, ниже мѫкь, нѫ доблестъвноѫ</span><br/><br/><span>доушеѫ противь мѫчителю ставь, и въсе єго</span><br/><br/><span>нечьстивое изьобличи велѣнїе. Где оубо полѡжимь того</span><br/><br/><span>ѧже тогда скръби, где же ѧже за цр(ъ)кве бѡрбы,</span><br/><br/><span>ꙗже о стадѣ промышленїа, ꙗже къ єретикѡмь ѡплъченїа,</span><br/><br/><span>ѧже о православнѣй вѣрѣ троуды, ѧже о дѡгматѡх подвигы?</span><br/><br/><span>184</span><br/><br/><span>Аще бѡ иже на позѡрищи бѡрѧщїим сѧ, єгда</span><br/><br/><span>прѡтивѧщих сѧ тѣмь низлѡжѧть, о єдиномь побѣждени</span><br/><br/><span>чюдим сѧ и видѣнное въсѣмь съказоуемь съ мнѡѕѣмь</span><br/><br/><span>оудивленїемь, много паче семоу добломоу страдалцоу и,</span><br/><br/><span>въ правдѫ рещи, кромѣ кръве мѫченикоу достоить чюдити сѧ,</span><br/><br/><span>иже не єдиного, ниже двѡю, нѫ тъмами низложившомꙋ</span><br/><br/><span>съпрѡтивныих єреси и плъкы? И се же чюднѣйше,</span><br/><br/><span>ꙗко не тъчїѫ злославныих шѫтанїа, различнѣ на</span><br/><br/><span>православнѫѧ оухыщреннаа вѣрѫ, нѫ и невидимыих врагѡвь</span><br/><br/><span>къзни до конца без вѣсти сътвори. Ѡни бѡ, ꙗко</span><br/><br/><span>ѡт небесъ конечнѣ съвръжени бывше и тъма въ мѣсто</span><br/><br/><span>свѣта сѫще, непрѣстанно, ꙗкоже ѕвѣрїе неоукрѡтимїи,</span><br/><br/><span>въселеннѫѧ въсѧ обхѡдѧть и иже тѣх съвѣтѡмь покарѣѫщѫѧ сѧ</span><br/><br/><span>чловѣкы потыкаѫть и иных въ рѡвь злобный</span><br/><br/><span>порѣвати и тѣми въсѧ своѫ волѧ съвръшаѫть.</span><br/><br/><span>Тѣмже, иже бѣсѡвскыѧ посрамлѣеть слоугы, бѣсы посрамиль</span><br/><br/><span>єст(ь), и иже бѣсы посрамить, и тѣхь посрамиль</span><br/><br/><span>єст(ь) слоугы, и стоуд обѡих ѡбщїй бывает, ꙗкоже и иже</span><br/><br/><span>о благочьстїи подвиѕаѫщеи сѧ и повѣдаѫще ѡбщее съ</span><br/><br/><span>аг͠глелы имѧть веселїе. Сего ради и аг͠гели, на бож(ь)ствнѣмь</span><br/><br/><span>Христовѣ рождъствѣ ѡбщее извѣствоуѫще быти ѡбоимь</span><br/><br/><span>веселїе, слава въ вышниих възываахѫ богоу и на земли</span><br/><br/><span>мирꙿ. И Дав(и)дъ, небо и землѧ въ єдино веселїе съзываѧ,</span><br/><br/><span>глаголааше: „Да възвеселѧт сѧ небеса и радоует сѧ</span><br/><br/><span>землѣ,” – небеса оубо аг͠гелы нарекь, землѧ же ѧже на</span><br/><br/><span>ней живѫщѫѧ чловѣкы. Лѣпо оубо бѫдеть и намь ѡбщее</span><br/><br/><span>творити сїе тръжьство и блаженаго Іѡанна въ срѣдѫ</span><br/><br/><span>привести и того памѧтїѫ доушѧ просвѣтити и тѫ напитати</span><br/><br/><span>неистъщимоѫ пищеѫ. Азъ оубо сего ѡтчьство и</span><br/><br/><span>рѡд, рѡдителѧ же и єже по боѕѣ жителство аще по</span><br/><br/><span>дробноу съписовати начнѫ, ѕѣлѡ въ длъготѫ произведемь</span><br/><br/><span>слово. Еже бѡ о того рѡдителех съказати, и како тъ</span><br/><br/><span>въспитань быст(ь), и како из млада бож(ь)ствныимь писанїѡмь</span><br/><br/><span>наказань быст(ь), и како страхоу божїю вынѫ прилежѧ</span><br/><br/><span>бѣ, и како въсѧ, иже съ нимь оучѧщѧ сѧ, прѣвъзыде</span><br/><br/><span>же и прѣдспѣ, и како възлюблень быст(ь), инѣмь</span><br/><br/><span>185</span><br/><br/><span>тѫ оставлѧ повѣсть, и иже прѣжде сих люботроуждьшїим сѧ</span><br/><br/><span>и извѣстнѣйше та съписавшїим же и прѣдавшим.</span><br/><br/><span>Мнѣ же єдиной тъкмо добродѣтѣли тъщанїꙋ</span><br/><br/><span>потрѣба и о дѡблестех мѫжа еже къ съпрѡтивным.</span><br/><br/><span>ІІ. Врѣмени бѡ възраста єго доспѣвшоу и свѧщеннаа</span><br/><br/><span>писанїа до конца навыкшоу, въсѣмь, ꙗкоже рещи,</span><br/><br/><span>въ оудивлени быст(ь), и въси того красѡваахѫ сѧ добрѡдѣтѣлми,</span><br/><br/><span>и славлѣаше сѧ имѧ єго ѡт въсѣх. Тѣмже</span><br/><br/><span>иже тогда добрѣ цр(ъ)кѡвнаа правѧй архїєрей, того добродѣтѣль</span><br/><br/><span>видѣвь, причьтничьскымь того ѡбложи чиномь и</span><br/><br/><span>пръвѣе чьтца чинь на нь възложи, таже и въ дїакѡнскѫѧ</span><br/><br/><span>избрань быст(ь) слоужбѫ и по томь въ свѧщенничьства</span><br/><br/><span>въчьтень быст(ь) степень. Не мнѡгоу же врѣмени прѣшедшоу,</span><br/><br/><span>за прѣмногѫѧ того добрѡдѣтѣль ї єпископьства</span><br/><br/><span>правленїе върѫчень быст(ь) и Полвѡтоу пръвопрѣстѡлникь</span><br/><br/><span>поставлень быст(ь). Иже и съ многоѫ чьстїѫ къ</span><br/><br/><span>своемоу ѡтпоущень бывь стадоу, мнѡга славна же и дивна</span><br/><br/><span>божїимь хотѣнїемь сътвори чюдеса. Ꙗко бѡ пѫтьшествовати</span><br/><br/><span>начѧть, къ своемоу иды стадоу, мнѡѕи недѫжнїи,</span><br/><br/><span>различными ѡдръжимїи недѫгы, исцѣлѣшѧ. Того же пришествїе</span><br/><br/><span>ꙗко оувѣдѣшѧ градстїи жителе, радости мнѡгыѧ</span><br/><br/><span>исплънишѧ доушѫ и съ свѣщами и кадилы оусръдно къ</span><br/><br/><span>срѣтенїꙋ исхѡждаахѫ, дроугъ дроуга варѣѫще благословенїе</span><br/><br/><span>пръвѣе ѡт него въсхытити. Он же, ꙗкоже дроугый</span><br/><br/><span>Мѡѵси, на небо рѫцѣ простерь, о стадѣ прилежнаа благодаренїа</span><br/><br/><span>богови възсилааше и стадоу обычное подааше благословенїе.</span><br/><br/><span>Елма оубо достоаше свѣтилникоу на свѣщницѣ положити сѧ</span><br/><br/><span>и въсѧ ѡзарити паствѫ добрѡдѣтѣлей свѣтомь,</span><br/><br/><span>исплънѣаше сѧ и на немь реченое оно: „Се д(ь)несь начинаѫ</span><br/><br/><span>възнести тѧ ѡт сынѡвь Ізраилевь.” Въ цр(ъ)ковь ꙋбо</span><br/><br/><span>186</span><br/><br/><span>ꙗко въниде и обычное поклоненїе къ свѧтыимь икѡнамь</span><br/><br/><span>сътворь и мирꙿ людемь давь, на архїєрейскый възведень</span><br/><br/><span>быстꙿ прѣстѡлъ. Таже оуста ѡтвръзь и привлѣкь</span><br/><br/><span>доухꙿ. Благословень богъ, – рече – иже въсѣмь чловѣкѡмь</span><br/><br/><span>хотѧй спасти сѧ, иже и нас приведый зде и вонѧ</span><br/><br/><span>разоума своего ꙗвлей въ нас. Тѣмже и лица ваша ꙗко</span><br/><br/><span>д(ь)несь оузрѣх, неизглаголанныѫ исплъних сѧ радости.</span><br/><br/><span>Молѧ оубо въсѣх прѣжде въсѣх правыѫ дръжати сѧ вѣры</span><br/><br/><span>и вѣровати въ єдиного бога и ѡтца господа нашего Ісоуса</span><br/><br/><span>Христа и въ єдиного єдинороднааго єго сына, господа и</span><br/><br/><span>бога и спаса нашего Ісоуса Христа, єдиного и истиннаго</span><br/><br/><span>бога, имже въсѣ бышѧ, видимаа же и невидимаа, и о</span><br/><br/><span>немже въсѣ съставишѧ сѧ, иже испръва ѡт бога и бѣ</span><br/><br/><span>и по сих на земли ꙗви сѧ и съ чловѣкы поживе и въсѣ,</span><br/><br/><span>ꙗже о немь писанаа, исплъни по заповѣди ѡтчїи, бывꙿ</span><br/><br/><span>послоушливь до съмр(ъ)ти, съмр(ъ)ти же къ кр(ъ)стоу,</span><br/><br/><span>и третїй д(ь)нь въста ѡт мрътвыих по писанїих и ꙗви сѧ</span><br/><br/><span>свѧтыимь своимь оученикѡмь и прѡчїимь, ꙗкоже єст(ь)</span><br/><br/><span>писано, възыде же на небеса и сѣдить ѡ деснѫѧ ѡтца,</span><br/><br/><span>ѡт нѫдоуже прїидеть на конець вѣка сего въскръсити</span><br/><br/><span>въсѧ, иже ѡт вѣка спѧщѧѧ, и въздати комоуждо по</span><br/><br/><span>дѣлѡх єго, єгда праведнїи оубо въспрїимѫть оуготованнаа</span><br/><br/><span>тѣмь благаа и небесное царство, грѣшници же ѡсѫждени</span><br/><br/><span>бѫдѫть и въ мѫкѫ вѣчнѫѧ ѡтслѧт сѧ, идеже чръвь</span><br/><br/><span>их не оумираеть и ѡгнь не оугасаеть, и въ єдиный тъчїѫ</span><br/><br/><span>свѧтый и оутѣшителный доухъ, имже знаменани быхѡмь</span><br/><br/><span>въ д(ь)нь избавленїа, доухъ истинный, доухъ сыноположенїа,</span><br/><br/><span>о немже зѡвемь: авва ѡт(ь)цъ, и раздѣлѣѫщь</span><br/><br/><span>и дѣйствоуѫщь ꙗже ѡт бога дарѡванїа комоуждо къ</span><br/><br/><span>полезномоу, ꙗкоже хощеть, оучѧй и въспоминаѧ въсѣ,</span><br/><br/><span>єлика аще слышить ѡт сына, доухъ благый, наставлѣѧй</span><br/><br/><span>на въсѣкѫ истинѫ и оутвръждаѧй въсѧ вѣроуѫщѧѧ къ</span><br/><br/><span>разоумоу неблазньномоу и исповѣданїꙋ опасномоу и слоужбѣ</span><br/><br/><span>благочьстивѣй и покланѣнїꙋ доуховномоу и истинномоу</span><br/><br/><span>бога и ѡтца и єдинороднааго єго сына, господа и бога</span><br/><br/><span>нашего Ісоуса Христа, и своемоу коемоуждо именю именꙋемомоу</span><br/><br/><span>187</span><br/><br/><span>свойство ꙗвѣ намь благорасѫждаѫщоу и о коемждо</span><br/><br/><span>ѡт именоуемыих въсѣко нѣкымь изрѧднымь свойствомь</span><br/><br/><span>благочьстивѣ зримо, ѡтцꙋ оубо въ своиствѣ ѡтчьстѣмь,</span><br/><br/><span>сыноу же въ свойствѣ сыновнѣмь, свѧтомомоу же доухоу</span><br/><br/><span>въ своемь свойствѣ, ни свѧтомоу доухоу ѡт себе глаголѧщоу,</span><br/><br/><span>ниже сыноу ѡт себе что творѧщоу и ѡтцꙋ оубо</span><br/><br/><span>посилаѫщоу сына, сыноу же посилаѫщоу свѧтаго доуха.</span><br/><br/><span>Сице мѫдръствоуемь и сице кр(ъ)щаемь въ тройцѫ</span><br/><br/><span>єдиносѫщнѫѧ по заповѣди самого господа, рекшаго: „Шедше</span><br/><br/><span>оубо, наоучите въсѧ ѧзыкы, кр(ъ)щаѫще их въ имѧ</span><br/><br/><span>ѡтца и сына и свѧтаго доуха, оучѧще их блюсти, єлика</span><br/><br/><span>заповѣдах вам.” Покланѣем сѧ ѡбразоу господа нашего</span><br/><br/><span>Ісоуса Христа, написанномоу на икѡнѣ, подобнѣ же и того</span><br/><br/><span>въсенепорочныѫ матере, дѣвы и богородицѫ. Покланѣем сѧ</span><br/><br/><span>и дрѣвоу ч(ь)стнаго кр(ъ)ста ради иже на немь плътїѫ</span><br/><br/><span>повѣшенаго бога и въсѣкомоу ѡбразоу животворѧщаго</span><br/><br/><span>кр(ъ)ста и свѧщенныимь съсѫдѡмь и ч(ь)стныимь бож(ь)ствныимь</span><br/><br/><span>храмѡмь и мѣстѡмь и свѧщенныимь книгамь</span><br/><br/><span>за иже въ рѫкотвѡреных нас ради поживша. Почитаемь</span><br/><br/><span>и свѧтыѧ свѧтыхь мѡщи, ꙗко свѧтителнѫ и</span><br/><br/><span>цѣлебнѫ ѡт бога приемшихь благод(ѣ)ть, приємлемь и</span><br/><br/><span>свѧтыхь събѡръ оуставы же и прѣданїа, и ихже ти</span><br/><br/><span>приѧшѧ, приємлемь, и ихже проклѧшѧ, проклинаемь. Сице</span><br/><br/><span>бѡ вѣмы очищати сѧ доуши и въ свое приходити древнее</span><br/><br/><span>оустроенїе. Подвигнѣм сѧ оубо въ малое сїе врѣмѧ, въсѣкѫ</span><br/><br/><span>страсть оусръдно ѡт доушѫ ѡтвръгше, и достѡйни бѫдемꙿ</span><br/><br/><span>съ дръзновленїемь страшномоу и неоумытномоу Христовоу</span><br/><br/><span>прѣдстати сѫдищоу. Сїа и сицеваа мнѡга къ своемоу</span><br/><br/><span>стадоу изрекь и въсѣх ср(ъ)дца въ божїй приведь страх.</span><br/><br/><span>когождо въ своа ємоу ѡтпоусти. Прѣбывааше же прочее</span><br/><br/><span>въ своей цр(ъ)кви, въсѣчьскыих єретичьскыих вѣтръ</span><br/><br/><span>творѧ єѫ ненавѣтнѫ.</span><br/><br/><span>ІІІ. Ненавидѧй же добраа дїавѡлъ не сътръпѣ на</span><br/><br/><span>мнѡѕѣ мирнѫ прѣбывати Христовѫ цр(ъ)ковь, нѫ въздвиже</span><br/><br/><span>188</span><br/><br/><span>на нѧ брань лютѣйшѫѧ, глаголѧ же, єже икѡнное</span><br/><br/><span>поклоненїе без вѣсти сътворити до конца и въсѧ цр(ъ)ковнѫѧ</span><br/><br/><span>ѡстроугати красотѫ, съдѣйстъвника и слоугѫ на</span><br/><br/><span>се обрѣть Льва иже ѡт Ісаврїѫ. Съ оубо злобѣсный юнь</span><br/><br/><span>сый и єще каменотворнѫѧ прохождааше хытрость, два же</span><br/><br/><span>нѣкаа влъхва сказаста ємоу, ꙗко Гръчьское начѧлство и</span><br/><br/><span>царство съдръжати имать. Томоу же въсѣчьскы ѡтмѣтаѫщоу сѧ</span><br/><br/><span>ради сѫщѫѧ ємоу нищеты и оубожьства,</span><br/><br/><span>клѧтвами оутвръдишѧ того, прѡсѧще ѡбѣть, аще конецъ</span><br/><br/><span>прїимѫть ѡбѣщаннаа, и тъ ꙗже ѡт них прѡсимаа исплънить</span><br/><br/><span>неѡтреченнѣ. Въ своа же къждо ѡшедшемь, не по</span><br/><br/><span>мнѡѕѣ Львь въ тирѡнство въчьтень быст(ь) възраста</span><br/><br/><span>ради краснаго, иже бѣ на немь. По прѣспѣанїꙋ же поставлень</span><br/><br/><span>быст(ь) ѡт Ѳеѡдосїа, иже ѡт Адрамитїѫ, вѡевода</span><br/><br/><span>въсточный. Таже льстїѫ Ѳеѡдосїа оубивь, тъ съдръжатель</span><br/><br/><span>прочее царствїа быст(ь). Не по мнѡѕѣ же и влъхви ѡни</span><br/><br/><span>прѣдреченнїи прїидѡшѧ и ꙗже тѣмꙿ ѡт него ѡбѣщаннаа</span><br/><br/><span>исплънити прѡшаахѫ. Он же въпрашааше, что єст(ь) ѡт</span><br/><br/><span>них просимое? Абїе же ѡтвѣщашѧ ѡни: Вѣждь оубо,</span><br/><br/><span>царю, ꙗко мы твоемоу животоу ѕѣлѡ радоуем сѧ и вѣчно</span><br/><br/><span>желаемь быти твое царство. Нѫ аще послоушаеши нас и</span><br/><br/><span>ѡбразъ Христа Назѡреа и того матере и въсѣх того</span><br/><br/><span>свѧтыхь ѡт цр(ъ)кве ѡтимеши, хощеши длъгаа жити</span><br/><br/><span>лѣта и царствїа дръжати скѵптра. Он же, слабь сый оумом</span><br/><br/><span>же и мѫдрованїем, въ скорѣ єже сих прошенїе исплъни.</span><br/><br/><span>И абїе призвавь свѧтѣйшаго Германа патрїарха и весь</span><br/><br/><span>иже съ нимь свѧщеннѣйшїй причьть, многохоулныѧ изрече</span><br/><br/><span>глаголы, не мало же и прѣжде бывшѧѧ царѧ же и патрїархы</span><br/><br/><span>оуничижи, неизчьтены досады на нѧ изрекь, ꙗко</span><br/><br/><span>идѡлѡмь поклѡнникы сих нарицаѧ. Ꙗкоже оубо злобѣсноуѫща сѧ</span><br/><br/><span>того видѣ свѧтѣйшїи патрїархꙿ Германъ,</span><br/><br/><span>не сътръпѣ того тако на мнѡѕѣ хоулити, нѫ ръвенїемь</span><br/><br/><span>доуховнымь себе подвигь, съпротивь цареви ѡтвѣща, глаголѧ:</span><br/><br/><span>189</span><br/><br/><span>Послоушай, царю, ѡт нелиже Христос, богъ нашь,</span><br/><br/><span>на земли ꙗви сѧ и съ чловѣкы пожить, без вѣсти въсѣко</span><br/><br/><span>идѡлское слоуженїе же и покланѣнїе быст(ь), ꙗкоже рече</span><br/><br/><span>бож(ь)ствнѣйшїй въ прорѡцѣх Захарїа: „Тако глаголеть</span><br/><br/><span>господь: потрѣблѧ имена идѡлѡмь ѡт землѧ, и не к</span><br/><br/><span>томоу тѣх бѫдеть памѧть.” Не оубѡ на развращенїе въсеѫ</span><br/><br/><span>въселенныѫ полѡжены быти цр(ъ)кѡвныѧ оуставы помышлѣй,</span><br/><br/><span>нѫ поминай апостола, рекша: „Аще кто вамь</span><br/><br/><span>благовѣстить паче, єже прѣѧсте, проклѧть да бѫдеть.”</span><br/><br/><span>И инде: „Аще не любить господа Ісоуса, да бѫдеть проклѧть.”</span><br/><br/><span>Сїа оубо и сих мнѡжайшаа рекшоу прѣподобномоу</span><br/><br/><span>Германоу, злобѣсный възбѣси сѧ мѫчитель и, ꙗкоже львь</span><br/><br/><span>велми рыкнѫвь, ѡт царскых прѣподобнаго изринѫ. Млъвѣ</span><br/><br/><span>ꙋбо не малѣ подвигши сѧ, и цр(ъ)ковное исплъненїе въ</span><br/><br/><span>мнѡѕѣ мѧтежи оустрои сѧ и благочьстивых стадо ѕѣлнаа</span><br/><br/><span>съдръжааше печаль.</span><br/><br/><span>ІV. Въ то оубо врѣмѧ слоучи сѧ и блаженномоу</span><br/><br/><span>Іѡанноу въ Кѡнстантїни градѣ быти, ꙗкоже древнїй</span><br/><br/><span>обычай прѣѧть. Ꙗко оубо видѣ благочьстивыих сънъмь</span><br/><br/><span>сълоучшее сѧ и бож(ь)ствнѣмь Германѣ, несътръпима</span><br/><br/><span>тѣх съдръжааше печаль, и ѡт недооумѣнїа, ꙗко именитоу</span><br/><br/><span>сѫщоу и нарочитоу мѫжоу, въси къ немоу сътѣкаахѫ сѧ,</span><br/><br/><span>съвѣть ѡт него приѧти спѣшѫще. Обыче бѡ добродѣтѣль</span><br/><br/><span>и несвоа своа творити и лѣнивѣйшѫѧ и грѫбыѧ</span><br/><br/><span>на ревность пооущати. Он же оутѣшителными слѡвесы</span><br/><br/><span>въсѧ въ бож(ь)ствънѫѧ подвиѕааше ревность и ср(ъ)дечнѫѧ</span><br/><br/><span>тѣх оуталѣаше печаль. Царь же, мѫжа нарочита</span><br/><br/><span>того вѣды, призвана того сътвори къ себѣ и слѡвеса</span><br/><br/><span>томоу ласкателна изглагола довѡлна, мнѧ сѧ того въ</span><br/><br/><span>своей оуловити мрѣжи. Нѫ божїй архїєрей, въ скорѣ доушевныимь</span><br/><br/><span>окомь сїа разоумѣвь, не въсхотѣ напрасно того</span><br/><br/><span>обличити, надѣав сѧ, єда како къ бож(ь)ствномоу и</span><br/><br/><span>истинномоу познанїꙋ того привлѣчеть. И глагола къ немоу:</span><br/><br/><span>Достоить тебѣ, царю, въсѣкое тоуждее мѫдрованїе до</span><br/><br/><span>конца далече ѡт себе ѡтринѫти, єдина же, ꙗже ѡт</span><br/><br/><span>190</span><br/><br/><span>бож(ь)ствныих писанїй и закѡнъ, свѣдѣтелства оудръжавати.</span><br/><br/><span>Царь же, ꙗко слыша сїа, ѕѣлѡ възрадова сѧ и въ</span><br/><br/><span>скорѣ того ѡтпꙋсти.</span><br/><br/><span>V. Двѡим же д(ь)немь прѣшедшемь, призва того</span><br/><br/><span>пакы въ полатѫ царь и рече къ немоу: Елма бож(ь)ствных</span><br/><br/><span>писанїй свѣдѣтелствомь послѣдовати намь реклъ єси</span><br/><br/><span>и тѣх оуставы крѣпко дръжати, ѕѣлѡ въ сласть приємлѧ.</span><br/><br/><span>Симь оубо и мы послѣдоуѫще, древнѣго крѣпко дръжим сѧ</span><br/><br/><span>прѣданїа, съгласника имѧще великааго оного въ прорѡцѣх</span><br/><br/><span>Мѡѵсеа, сице заповѣдавшаго: „Не сътвориши себѣ</span><br/><br/><span>въсѣкого подобїа, єлика на небеси горѣ и єлика на земли</span><br/><br/><span>долꙋ.” Сего ради ѡтѧхѡмь и ѡстроугати повелѣхѡмь</span><br/><br/><span>въсѣко подобїе въ цр(ъ)квах, єлико на дъсках и стѣнахꙿ,</span><br/><br/><span>ꙗко идѡлское подобїе сѫще. Достоить оубо тебѣ ꙗко</span><br/><br/><span>ревнителю бож(ь)ствнымь оуставѡмь, ꙗкоже реклъ єси,</span><br/><br/><span>приѡбщити сѧ и съмѫдръствовати нашемꙋ съвѣтоу же</span><br/><br/><span>и мѫдрованїꙋ, и божїеѫ благод(ѣ)тїѫ въсѣ добрѣ оустрѡѫт сѧ.</span><br/><br/><span>Божїй же ѡтвѣща свѧтитель: Писано єст(ь), царю:</span><br/><br/><span>съпасенїе бываеть въ мнѡѕѣ съвѣтѣ. Тѣмже, аще</span><br/><br/><span>хощеши твръдо быти заповѣданое тобоѫ, повели, да бѫдеть</span><br/><br/><span>събѡръ, и єже въ очїю въсѣх добро ꙗвит сѧ,</span><br/><br/><span>тогда оутвръдит сѧ и да дръжит сѧ. И царь рече:</span><br/><br/><span>Ꙗже богомъ заповѣданнаа, мнѡгь съвѣть чловѣчь не</span><br/><br/><span>трѣбоуѫть. Писано бѡ єст(ь): „Въ нимь ни приложиши,</span><br/><br/><span>ниже ѡтимеши.” Блаженый же Іѡаннъ ѡтвѣща: Не древнемоу</span><br/><br/><span>завѣтоу послѣдовати хотѧ азъ бож(ь)ствныим</span><br/><br/><span>оуставѡм ти рѣхь, нѫ апостолскыим прѣданїѡмь и свѧтыих</span><br/><br/><span>събѡръ оуставѡмь, ихже ти, ѡт блага въдъхновени</span><br/><br/><span>бывше доуха, нам прѣдашѧ. Древнѣа бѡ въсѣ прѣидѡшѧ,</span><br/><br/><span>и се бышѧ въсѣ нѡва. Глаголеть бѡ бож(ь)ствнѣйшїй</span><br/><br/><span>апостолъ Павелꙿ: „Аще мы сами или аг͠гелъ благовѣстить</span><br/><br/><span>вамь паче, єже прѣѧсте, проклѧть да бѫдеть.”</span><br/><br/><span>Достоить оубо намь, царю, правыих дръжати сѧ велѣнїй.</span><br/><br/><span>Писано бѡ єст(ь): „Не прѣстѫпай прѣдѣлы, ѧже полѡжишѧ</span><br/><br/><span>ѡтци твои, ꙗко длъголѣтень бѫдеши и благо ти</span><br/><br/><span>191</span><br/><br/><span>бѫдет.” Царь же, разгнѣвав сѧ, рече къ свѧтителю:</span><br/><br/><span>Котѡраа прѣданїа цр(ъ)кѡвнаа мы разорихѡмь или</span><br/><br/><span>котѡрыѧ древнѧѧ оуставы? Мѡѵсей великый онъ, иже пръвѣе</span><br/><br/><span>божїй закѡнъ ѡт гѡры принесый, имже въси красоуем сѧ</span><br/><br/><span>и хвалим сѧ, не людем ли начѧлствовааше и царствїа</span><br/><br/><span>съдръжаше начѧлство и їєреѡм и левїтѡмь полагааше</span><br/><br/><span>оуставы? И свѧтитель: Не тако єст(ь), рече, царю; нигдеже</span><br/><br/><span>бѡ обрѧщеши ни въ ветхом, ни въ новомь завѣтѣ,</span><br/><br/><span>ꙗко царь наречень быст(ь) Мѡѵси. Нѫ свѣдѣтелствоует</span><br/><br/><span>ми словоу богоѡт(ь)цъ Дав(и)дъ, глаголѧ: „Мѡѵси и</span><br/><br/><span>Аарѡнъ въ їєреех єго и Самоуилъ въ призываѫщих имѧ</span><br/><br/><span>єго призываахѫ господа, и тъ оуслышааше ихь и въ</span><br/><br/><span>стлъпѣ облачнѣ глаголааше имь, ꙗко хранѣахѫ заповѣди</span><br/><br/><span>єго и повелѣнїе єго, ꙗже дасть имь.” Зриши ли, ѡ царю,</span><br/><br/><span>ꙗко цр(ъ)кви въсѣх съдръжить и въсѣми начѧлствоуеть!</span><br/><br/><span>Прѣстани ѡт таковаго доушетлѣннаго мѫдрованїа и не</span><br/><br/><span>ѡтємли божїѫ невѣстѫ, цр(ъ)кве, оутварь. Богомѫжное</span><br/><br/><span>бѡ на икѡнах подобїе въсѣко нечювство ѡт доушѫ ѡтгонити</span><br/><br/><span>обыче, богоразоумїе же и божїй страх въсаждати.</span><br/><br/><span>Аще оубо древнѣаго хощеши дръжати сѧ прѣданїа, нѫжда</span><br/><br/><span>тебѣ їоудействовати и сѫбѡтствовати и ѡбрѣзати сѧ.</span><br/><br/><span>VІ. О сих оубо разгнѣва сѧ царь и повелѣ того</span><br/><br/><span>ѡт полаты изгнати. Он же, въ виталище ѡшед, прилежныѧ</span><br/><br/><span>о благочьстивыих къ богоу възсилааше мѡлбы. Царь же</span><br/><br/><span>заоутра посла къ немоу нѣкыѧ ѡт своих нарѡчитыих</span><br/><br/><span>бесѣдовати съ нимь, мнѧ сѧ сице того оуловити. Ѡни</span><br/><br/><span>же, съ тъщанїемь въ скорѣ шедше, повелѣнное тъщаахѫ сѧ</span><br/><br/><span>въ дѣло произвести. Он же тѣх съ чьстїѫ приємь, съ</span><br/><br/><span>собоѫ посади. Димитрїе же и Михаилъ, – сице бѡ посланникѡмь</span><br/><br/><span>бѣхѫ имена – бесѣдѫ наченше, сице рекѡшѧ: Царскомоу</span><br/><br/><span>повелѣнїꙋ въпрашаѫщоу, богоѡтца Дав(и)да слѡвесемь</span><br/><br/><span>послѣдоуѫще, глаголѧща: „Идѡл ѧзыкꙿ сребро и</span><br/><br/><span>злато, дѣла рѫкь чловѣчьскых. Оуста имѧтꙿ, и не глаголѧть;</span><br/><br/><span>очи имѧть, и не видѧть; рѫцѣ имѧт, и не ѡсѧжѫть;</span><br/><br/><span>нѡздрїи имѧть, и не ѡбѡнѣѫть. Подѡбни имь да</span><br/><br/><span>192</span><br/><br/><span>бѫдѫть твѡрѧщеи ѧ и въси надѣѫщеи сѧ на нѧ.” И</span><br/><br/><span>како вы, на дъсках и стѣнах идѡлꙿское подобїе несоуменнѣ</span><br/><br/><span>пишѫще, не стыдите сѧ и тѣх бестоудно богы наричете</span><br/><br/><span>и тѣмь кланѣете сѧ? Наша же дръжава, древнемоу послѣдоуѫщи</span><br/><br/><span>добрѣ оуставоу, въсѣко идѡлское подобїе ѡт</span><br/><br/><span>цр(ъ)кве без вѣсти сътвори. Тѣмже въсѣко прѣрѣканїе</span><br/><br/><span>далече да ѡтстѫпить, ꙗко тоужде сѫще въсѣкого христїанскаго</span><br/><br/><span>оустава. Свѧтитель глагола: Ръцѣте цареви: Аще</span><br/><br/><span>въпрашаеши, достоить тебѣ послоушати ѡтвѣты; аще ли</span><br/><br/><span>прѣтиши, по что въпрашаеши и не твориши мнѧщаа сѧ</span><br/><br/><span>тебѣ? Обаче, азъ истиннѫ не съкрыѫ, нѫ съ высокомь</span><br/><br/><span>проповѣданїемь божїѫ исповѣмь истинѫ. Не идѡлѡмь</span><br/><br/><span>мы покланѣем сѧ, ниже идѡлы на дъсках и стѣнах пишемь,</span><br/><br/><span>ꙗкоже непщоуеть царь. нѫ Христа и бога нашего подобїе</span><br/><br/><span>начрътаваем плътское, а не бож(ь)стъвное. Бож(ь)ство бѡ</span><br/><br/><span>неописано єст(ь) и недовѣдомо по своемоу єго сѫщьствоу.</span><br/><br/><span>Нѫ плътьское подобїе, имже на земли ꙗви сѧ и съ чловѣкы</span><br/><br/><span>поживе, єже на кр(ъ)стѣ повисѣ, єже въ гробѣ положено</span><br/><br/><span>быстꙿ, єже ада испразни, єже Ѳѡма осѧѕа, въ немже</span><br/><br/><span>на небеса въ въскликновени и въ гласѣ трѫбнѣмь самь,</span><br/><br/><span>богъ-слово, възнесе сѧ, съ нимже ѡт небесъ пакы хощеть</span><br/><br/><span>сънити въ послѣднїй д(ь)нь сѫдити живымь и мрътвыимь.</span><br/><br/><span>такожде и въсѣх свѧтыхь того оугѡдник пишемь</span><br/><br/><span>подѡбїа, не богы тѣх товрѧще, ни ꙗко богѡм тѣмь</span><br/><br/><span>покланѣѫще сѧ, – да не бѫдеть сего безмѣстїа, – нѫ ꙗко</span><br/><br/><span>мнѡгы страсти прѣтръпѣвшимь ради Христовы любве и</span><br/><br/><span>добродѣтелный до конца прошедшим пѫть, симь ревноуѫще</span><br/><br/><span>и тѣх подражанїа въ оумѣ живописоуѫще. А єже заповѣда</span><br/><br/><span>богъ Мѡѵсеꙋ, ꙗко не сътвориши въсѣкого подобїа,</span><br/><br/><span>193</span><br/><br/><span>пришедшїихь ради на землѧ обѣтованиѫѧ идѡлѡслоужителей</span><br/><br/><span>рече сїа, иже покланѣахѫ сѧ живѡтнымь и коумирѡмь</span><br/><br/><span>златымь и сребръным и слънцꙋ и лоунѣ и ѕвѣздамь.</span><br/><br/><span>И ꙗко ѡнѣх ради сїа рекѡшѧ сѧ, послоушай: Повънегда</span><br/><br/><span>искоусити Авраама въсхотѣ богъ, иже въсели сѧ</span><br/><br/><span>съ Ісаакомь и Іакѡвомь въ идѡлѡслоужителныих</span><br/><br/><span>стѧжанїа. тогда рече богъ: „Не сътвѡрите въсѣкь вид,</span><br/><br/><span>въ єже покланѣти сѧ, ниже на небеси, ниже на земли.”</span><br/><br/><span>По мнѡгыих же родѡх и родѡх избра мѫжа два, Веселеила</span><br/><br/><span>глаголѧ и Еллїадава, и благослови их и оупрѣмѫдри и</span><br/><br/><span>повелѣ рѫкотворенаа създати въ памѧть родѡмь их, и</span><br/><br/><span>глагола богъ къ Мѡѵсеꙋ: „Сътвори себѣ двѣ скрижали</span><br/><br/><span>камѣннѣ и възнеси къ мнѣ, ꙗко да напишѫ словеса</span><br/><br/><span>жизни въ них.” И сътвори тако. По томь глагола: „Сътвори</span><br/><br/><span>Хероувїмь и Серафїмь, таже сътвори трапезѫ и</span><br/><br/><span>позлати тѫ вънѧтрь и вънѣ.” И пакы: „Сътвори кѡвчегь</span><br/><br/><span>ѡт дрѣвь не гнїѫщих и положи въ немь свѣдѣнїа моа</span><br/><br/><span>въ памѧть рѡда ихь, сирѣчь скрижали, рѫчкѫ манны.</span><br/><br/><span>жезлъ Аарѡновь процъвтый.” Оубѡ сѫт ли сїа видѡве и</span><br/><br/><span>подѡбїа и рѫкотвѡренїа, или ни? Нѫ въ славѫ и слоужбѫ</span><br/><br/><span>божїѫ бѣхѫ. По мнѡгыих же рѡдѣх, вънегда господь</span><br/><br/><span>нашь Ісоус Христос въплъти сѧ ѡт чистыѫ дѣвы и</span><br/><br/><span>богородицѫ и быст(ь) чловѣкъ за наше спасенїе, ꙗко да</span><br/><br/><span>чловѣкы ѡт прѣльсти изметь и въ свое приведеть богоразоумїе,</span><br/><br/><span>бѣше въ Ієросолимѣ, оучѧ и наказоуѧ бож(ь)ствныѧ</span><br/><br/><span>своѧ запѡвѣди и творѧ страшнаа и дивнаа чюдеса,</span><br/><br/><span>Авгарꙿ, нѣкоторый царь въ Едесѣ. слыша Еврейскыѧ</span><br/><br/><span>люди кѡвы и льсти съшиваѫщѫ и на оубїйство спасово</span><br/><br/><span>лютѣ неистовѧщѫ сѧ, он же, недѫгом лютомь ѡдръжимь,</span><br/><br/><span>обаче посланїе написа, възвѣщаваѫщее льсть и навѣты</span><br/><br/><span>Іꙋдейскыѧ. Господь же чловѣколюбивый, ѕѣлѡ вѣрѣ. єго</span><br/><br/><span>почюдив сѧ, въсписа ємоу своеѫ рѫкоѫ посланїе, таже</span><br/><br/><span>водоѫ лице оумывь и ѡброусомь отрывь. весь своего лица</span><br/><br/><span>194</span><br/><br/><span>ѡбразъ на немь изьѡбрази. Нѣст(ь) ли се подобїе, аще</span><br/><br/><span>и не рѫкотворено? Ръцѣте цареви: Посли тамо и виждь,</span><br/><br/><span>колика мнѡжьства и нарѡди сътичѧт сѧ, кланѣѫще сѧ</span><br/><br/><span>и чьтѫще. Спасови же оученици и апостоли, иже томоу</span><br/><br/><span>послѣдѡвавшеи и рѫками осѧѕавшеи и пившеи съ нимь</span><br/><br/><span>и ꙗдшеи, ꙗкоже того видѣшѧ, написашѧ єго на икѡнѣ,</span><br/><br/><span>и покланѣем сѧ ємоу. Такожде и матере єго, ꙗкоже видѣшѧ,</span><br/><br/><span>написашѧ, и покланѣѫт сѧ чловѣци и почитаѫть,</span><br/><br/><span>не богы икѡны твѡрѧще, – да не бѫдеть, – нѫ памѧть</span><br/><br/><span>ѡбразомь написоуѫще, ꙗко да не въ забыть прїидѫть,</span><br/><br/><span>не написани бывше. Не каменїꙋ и дъскам покланѣем сѧ,</span><br/><br/><span>ꙗкоже непщоуеть царь, нѫ тѣх въ оумѣ на</span><br/><br/><span>молитвѫ подвижѫще, ꙗко да въсесилномоу богоу о нас</span><br/><br/><span>мѡлѧт сѧ. Кто бо, зрѧ господа нашего Ісоуса Христа, на</span><br/><br/><span>икѡнѣ написанна, сѣдѧща на прѣстѡлѣ и мнѡжьства</span><br/><br/><span>аг͠гелъ окръсть єго стѡѫща, или прѣчистѫѧ єго матере,</span><br/><br/><span>того на рѫкоу дръжѫщѫ, не оумилит сѧ и прослъзить?</span><br/><br/><span>Кто, зрѧ прѣчистыѧ спасовы страсти, свѧзанїа, заоушенїа,</span><br/><br/><span>распѧтїе же и погребенїе, прѣдтечево оусѣкновенїе, мѫченичьскаа</span><br/><br/><span>закѡленїа написана, и овомоу главѫ ѡтсѣкаемѫ,</span><br/><br/><span>овомоу же тѣло въсе съдраблѣемо, ового же въ кѡноби</span><br/><br/><span>врѧща, дроугаго же стръмоглавь обѣшена, иного же съ</span><br/><br/><span>кожеѫ одираема, не оумилит сѧ и слъзы пролїаеть и</span><br/><br/><span>прославить иже толико тръпѣнїе тѣмь давшаго? Нѣсѫть</span><br/><br/><span>идѡли сїа, нѫ богонѡсных мѫжей прѣданїа, добрѣ въ</span><br/><br/><span>славѫ божїѫ оумышлена. Тѣмже ѡстѫпите ѡт таковыѫ</span><br/><br/><span>прѣльсти и дїавѡлскаго изьобрѣтенїа. Который лѫкавый</span><br/><br/><span>дїавѡлъ пошьпта сїа въ оуши ваши, и въселенѫѧ въсѧ</span><br/><br/><span>съмѫтисте же и порѫгасте?</span><br/><br/><span>VІІ. Сїа посалнїи, Димитрїе же и Михаилъ, ѡт</span><br/><br/><span>божїа свѧтителѣ ꙗко оуслышавше, ѕѣлѡ оукѡриста царево</span><br/><br/><span>злочьстивое повелѣнїе и въ оумиленїе прїидѡста. Бѣста</span><br/><br/><span>бѡ мѫжа нарѡчита въ словѣ и благогѡвѣйна, нѫ страха</span><br/><br/><span>ради не смѣаста себе цареви обьꙗвити. Полѕѫ оубо не</span><br/><br/><span>малѫ ѡт слѡвесь божїа чловѣка приємша, възвратишѧ сѧ</span><br/><br/><span>195</span><br/><br/><span>въ полатѫ. Царь, ꙗко тѣх пришедшѫ оубо вѣдѣ, ни</span><br/><br/><span>понѣ въ малѣ тѣх пожда, нѫ абїе въ скорѣ тѣх призваны</span><br/><br/><span>сътвори, мнѧ сѧ нѣкое слово своемоу нечьстивомоу</span><br/><br/><span>велѣнїꙋ съгласно полоучити. И съ тъщанїемь тѣх поемь,</span><br/><br/><span>въ вънѧтрънѧѫ тѣх въведе лѡжницѫ и съ сладостїѫ</span><br/><br/><span>многоѫ въпрошенїе къ нимь творѣше. Ѡни же, и царево</span><br/><br/><span>велѣное съ многоѫ хытростїѫ възразити хѡтѧще и мѫжа</span><br/><br/><span>ревность и єже по боѕѣ истинѫ изьꙗвити: Силень въ</span><br/><br/><span>словѣ мѫжꙿ, царю, рекѡшѧ, и никымже побѣждень быти</span><br/><br/><span>можетꙿ. Таже въсѣ прѣдреченнаа по дробноу томоу сказавше,</span><br/><br/><span>въ несътръпимѫѧ того вълѡжишѫ печаль. Он же,</span><br/><br/><span>стоуда коупно и ꙗрости исплънꙿ сѧ, соуетнаа и льстемь</span><br/><br/><span>на въсѣкь пооучаше сѧ д(ь)нь и о заточени єго въсѣко</span><br/><br/><span>творѣше промышленїе. Благочьстивыих же събѡръ, ꙗко</span><br/><br/><span>сице нечьстїа належѫщь видѣ облакъ, сѣтованїа и скръби</span><br/><br/><span>весь исплънѣаше сѧ и оутекомь оустръмлѣахѫ себе къ</span><br/><br/><span>прѣподобномоу и належѫщѫѧ тѣмь печали тъмѫ томоу</span><br/><br/><span>сказѡваахѫ. Он же, ꙗкоже прѣмѫдрый врачь, съ доуховноѫ</span><br/><br/><span>хытростїѫ въсѣх въ божїй оутвръждааше страх и</span><br/><br/><span>правыих дръжати сѧ наказовааше велѣнїй.</span><br/><br/><span>VІІІ. Ꙗко оубѡ нечьствоуѫщаго царѣ къ благомоу</span><br/><br/><span>никакоже прѣклонна разоумѣ, въ скорѣ въ своѫ потъща сѧ</span><br/><br/><span>отити цр(ъ)ковь и своѫ достигнѫти паствѫ, не ꙗко</span><br/><br/><span>царева негодованїа страхоуѧ сѧ, нѫ ꙗко непричѧстно єреси</span><br/><br/><span>злокъзньныѧ хотѧ съблюсти свое стадо. Елма оубо своѫ</span><br/><br/><span>постиже цр(ъ)ковь, въсе абїе стадо въ скорѣ призвавь,</span><br/><br/><span>въсѧ лѫкавыѧ къзни злочьстиваго царѣ тѣмь вѣдѡмы</span><br/><br/><span>сътвори, не тъчїѫ же, нѫ и свѧтѣйшаго патрїарха Германа</span><br/><br/><span>озлѡбленїа же и изгнанїа и хоулы, ѧже неправедно</span><br/><br/><span>томоу нанесеныѧ, въсѧ по дробноу тѣмь ꙗвленно сътвори,</span><br/><br/><span>подобнѣ же и цр(ъ)ковное сѣтованїе и ѡтѧтїе ч(ь)стныих</span><br/><br/><span>икѡнь. Възвѣсти же и въсѣмь ѡкръстныимь єпископѡм</span><br/><br/><span>лѫкавое изьобрѣтенїе лѫкавнѣйшаго царѣ и злобѣснѫѧ</span><br/><br/><span>єресь. Прочее оубо прѣбывааше, въсѣко попеченїе о стадѣ</span><br/><br/><span>творѧ. Сътѣкаахѫ же сѧ въси ѡкръстнїи къ немоу,</span><br/><br/><span>196</span><br/><br/><span>пооученїа добродѣтелнаа и полѕѫ доуховнѫѧ ѡт него</span><br/><br/><span>хѡтѧще приѧти; он же, въ вѣрѣ и любви тѣх оутвръждаѧ,</span><br/><br/><span>ѡтсилааше. Сице добрѣ въ малѣ пожить врѣмѧ,</span><br/><br/><span>прѣподобнѣ же и праведнѣ, остави нижнѣа и къ господоу,</span><br/><br/><span>єгоже желааше, отиде, добрь жрѣбїй и наслѣдїе стадоу</span><br/><br/><span>благочьстїе оставль, подвигь добрый съ Павломь подвиг сѧ</span><br/><br/><span>и теченїе скончавь и вѣрѫ съблюд. Тѣмь и оуготѡваннаа</span><br/><br/><span>томоу ѡт владыкы благаа н(ы)нѣ наслаждает сѧ,</span><br/><br/><span>въсприємлет троудѡмь въздаанїа.</span><br/><br/><span>ІХ. Врѣмени же не малоу прѣшедшоу, мнѡжьство</span><br/><br/><span>много Агарѣнь Мѡреѫ дошедше, и тъ самый Полвѡтъ</span><br/><br/><span>съ цр(ъ)квїѫ раздроушити ѡкоушаахѫ сѧ, не тъчїѫ же,</span><br/><br/><span>нѫ и самыѧ мѡщи прѣподобнаго съжещи начинаахѫ. Нѫ</span><br/><br/><span>иже въ них живѫщїа бож(ь)ствнаа благод(ѣ)ть тѣх</span><br/><br/><span>стръмленїа въсѣчьскы бездѣлна сътвори. И овь оубо ѡт</span><br/><br/><span>них очима ослъпе, дроугый же десницѫ оудръжанѫ показовааше,</span><br/><br/><span>ин же лице къ хръбтꙋ обращенно имѣаше.</span><br/><br/><span>Семꙋ оубо на мнѡѕѣ бывшоу, абїе разоумѣшѧ лежѫщаго</span><br/><br/><span>силѫ и, на землѧ падше, слъзами тѫ ѡмакаахѫ, мѡлѧще сѧ</span><br/><br/><span>и прѡсѧще раздрѣшенїе нашедшїимь тѣмь лютымь, и</span><br/><br/><span>свѧтаго ракѫ оусръдно лѡбзаахѫ и въсѧ, єликы плѣнишѧ</span><br/><br/><span>христїане, свѧтомоу дарѡвашѧ. Тѣмже болшаа слава о</span><br/><br/><span>197</span><br/><br/><span>семь исхождааше, ѡни же съ мнѡѕѣмь стоудомь въ своа</span><br/><br/><span>ѡтидѡшѧ, славѧще и благодарѧще свѧтаго и чюдо</span><br/><br/><span>извѣстно всѣмь сказоуѫще. Ѡт толи оубо даже и до</span><br/><br/><span>н(ы)нѣ прѣбываеть тѣло єго цѣло и въсѣчьскы тли непричѧстно,</span><br/><br/><span>исцѣленїа творѧ различнаа иже съ вѣроѫ къ</span><br/><br/><span>немоу притѣкаѫщїимь.</span><br/><br/><span>Х. По мнѡгыих же лѣтѣх, вънегда при благочьстивѣм</span><br/><br/><span>цари Калоїѡаннѣ Блъгарскый възвеличи сѧ рѡгꙿ, и</span><br/><br/><span>въсѣ Гръчьскаа землѣ под того рѫкоѫ покорена быст(ь).</span><br/><br/><span>Рѡдоу бѡ Фрѫжскомоу тогда Цариград прѣємшоу, такожде</span><br/><br/><span>и въсѧ Гръчьскѫѧ власть, иже и царѣ поставишѧ ѡт</span><br/><br/><span>кѡлѣна своего. Егоже царь Блъгарскый Калоїѡаннъ въ</span><br/><br/><span>Ѡдринь пришедша оувѣдѣвь, въ скорѣ Фїлїпповь град</span><br/><br/><span>постиже и хытростїѫ многоѫ того ѧть. Вѡѫ бѡ тогда</span><br/><br/><span>ꙗко на плѣнь въ Ѡдринь посла, вѡйскѫ же велїѫ въ</span><br/><br/><span>мѣстѣх нѣкоторыих съкрыть. Царь же, иже ѡт Фрѫгꙿ</span><br/><br/><span>поставленый, Балдоувинь именемь, съкръвеныѧ льсти не</span><br/><br/><span>вѣды, въ скорѣ съ иже тогда сълоучьшими сѧ на нѧ</span><br/><br/><span>потече. Ѡни же ꙗко бѣжѫще твѡрѣхѫ сѧ, дондеже того</span><br/><br/><span>въ вѡйскѫ доведошѫ. И абїе ѡт въсѫдоу Блъгаре сътекше сѧ,</span><br/><br/><span>того ѧшѫ и въ Трънѡвъ, приведошѫ и съмръти</span><br/><br/><span>прѣдашѫ. Тогда оубо, тогда ѕѣлѡ славный Калѡїѡаннъ,</span><br/><br/><span>царь Блъгарскый, мѫжьскы на Гръчьскѫѧ прѣпоаса сѧ</span><br/><br/><span>дръжавѫ и въсѧ грады тѣх поплѣни же и расыпа, въсѧ</span><br/><br/><span>тѣх оудръжа землѧ даже до Драча. И не тъчїѫ ѧже</span><br/><br/><span>иже брать єго по плъти, старый Асѣнь, оудръжа землѧ,</span><br/><br/><span>нѫ и мнѡжайшайшѫѧ ѡт него, лѣтоу текѫщоу тогда</span><br/><br/><span>ѕ҃ѱ҃в҃і҃. Въ то оубо врѣмѧ и свѧтаго и блаженнаго Іѡанна</span><br/><br/><span>198</span><br/><br/><span>мощи тамо обрѣть, ч(ь)стнѣ прѣнесе ѡт града Месїнїѫ</span><br/><br/><span>въ свой славный град Трънѡвь.</span><br/><br/><span>ХІ. По немь оубо царствова Бѡрилъ и по немь</span><br/><br/><span>прѣѧть царство Іѡаннъ Асѣнь, с(ы)нъ стараго Іѡанна</span><br/><br/><span>Асѣна царѣ, иже и вѣрѫ православнѫѧ до конца оутвръди.</span><br/><br/><span>Томоу ꙋбо ревноуѫщи и благовѣрнаа єго царица Анна,</span><br/><br/><span>новаа Ѳеѡдора вѣроѫ, цр(ъ)квы мнѡгы и та въздвиже</span><br/><br/><span>въ славѫ божїѫ и свѧтыхь єго. Подобнѣ же и инокѡмь</span><br/><br/><span>и инѡкынѣмь ѡбитѣли ч(ь)стны създа, въ нихже и до</span><br/><br/><span>н(ы)нѣ прѣбываѫще, непрѣстаннаа богови славословїа нощїѫ</span><br/><br/><span>и д(ь)нїѫ възсилаѫть. Къ симже и мѡнастырь въздвиже</span><br/><br/><span>инѡкѡмь въ имѧ свѧтыхь и вьсехвалных връхѡвных</span><br/><br/><span>апостолъ, въ немже и въсеч(ь)стныѧ мѡщи блаженнаго</span><br/><br/><span>Іѡанна положи, ѧже исцѣленїа различнаа подаваѫть въсѣмь,</span><br/><br/><span>иже съ вѣроѫ къ немоу прихѡдѧщимь.</span><br/><br/><span>ХІІ. Нѫ кто по дробнꙋ сего блаженнаго скажеть</span><br/><br/><span>пѡдвигы, кто сего не почюдит сѧ ревности? Ничимже бѡ</span><br/><br/><span>остаетꙿ Илїинныѧ ѧже по боѕѣ ревности. Он бѡ четыриста</span><br/><br/><span>жрець Езавелинѣх топлѣйшимь ръвенїем изкла, ꙗко развратителѧ</span><br/><br/><span>Ізраилитьскыимь людем; съ же не четыриста</span><br/><br/><span>тъчїѫ, нъ тъмы тъмами бѣсѡвскыѧ съсѣче плъкы и</span><br/><br/><span>єретичьствоуѫщаа загради оуста и царѣ нечьствоуѫща съ</span><br/><br/><span>дръзновленїемь обличи и стоудныѧ архїєреѧ оукори, паче</span><br/><br/><span>же, истиннѣйшее рещи, въ стоуд ѡдѣа вѣчень и свѣтлѫ</span><br/><br/><span>положи на врагы по истинѣ побѣдѫ, не тъчїѫ же, нѫ и</span><br/><br/><span>къ своемоу свѣтлѣ възвращ сѧ стадоу, въ благочьстивѣй</span><br/><br/><span>вѣрѣ то оутвръди, некръвныѧ раны побѣдителнѣ о</span><br/><br/><span>истинѣ ношѧ. Где оубо того полѡжимь безчислъныѧ</span><br/><br/><span>199</span><br/><br/><span>троуды, єже о Христовѣ цр(ъ)кви гѡненїа, бѣды, искоушенїа?</span><br/><br/><span>Съ Павлом и тъй добрый подвиѕа сѧ подвигь,</span><br/><br/><span>не оубоа сѧ царей прѣщенїа, ласкателей льсти, навѣты</span><br/><br/><span>ѧже за благочьстїе, не побѣждень быст(ь) льстными дарѡванми,</span><br/><br/><span>не оуныть въ искоушених, не продасть вѣрѫ, не</span><br/><br/><span>ѧть быст(ь) врагь истинѣ навѣты, не раслаби сѧ произволенїемь,</span><br/><br/><span>ръвенїе къ ръвенїꙋ приложи и ретꙿ къ рети,</span><br/><br/><span>оусръдствова по вѣрѣ, брань подѧть о цр(ъ)кви, не</span><br/><br/><span>облѣни сѧ о истинѣ, не ослабѣ доушеѫ, не оужасе сѧ</span><br/><br/><span>оумомь, нѫ весь неприклонень доушеѫ быст(ь), весь готовь</span><br/><br/><span>за Христовѫ икѡнѫ излїати кръвь, весь изстѫпи из мира,</span><br/><br/><span>весь въседоушно аг͠гелское въ плъти показа житїе, теченїе</span><br/><br/><span>сконча, вѣрѫ съблюде, тѣмже и въсприѧть троудомь</span><br/><br/><span>възмъздїа. Сице бѡ вѣстъ бѡгъ почитати иже о немь</span><br/><br/><span>подвиѕаѫщих сѧ, сице славить иже того славѧщїих, сице</span><br/><br/><span>обыче добродѣтѣль почитати своѧ рачителѧ. Кто бо не</span><br/><br/><span>оудивит сѧ и велми почюдит, зрѧ тѡлицѣми лѣты</span><br/><br/><span>добрѡдѣтѣлныѫ свѧтых мѡщи цѣлы и неврѣдны прѣбываѫщѫ,</span><br/><br/><span>исцѣленїа точѧщѫ, недѫгы оуврачюѫщѫ и въсѧ</span><br/><br/><span>тѣх съпостатныѧ силы? Сїа въсѣ благод(ѣ)ть, иже въ</span><br/><br/><span>нихꙿ живѫщїа, дѣйствовати обыче. Ꙗкоже бѡ сл(ъ)нцꙋ,</span><br/><br/><span>своѫ лоучѧ испоустившоу, въсѧ ѡзарѣеть чюднѣ тварь,</span><br/><br/><span>и въсѣка тъма и мракь прогонима бываѫть, сице и</span><br/><br/><span>ч(ь)стныѧ свѧтых мѡщи благод(ѣ)тїѫ, ꙗже въ них,</span><br/><br/><span>въсѣкѫ вѣрных доушѫ чюднѣ нѣкако ѡзарѣѫть и мнѡжае</span><br/><br/><span>въ божїе славословїе тѣх подвижѫть и въсѣко нечювство</span><br/><br/><span>и оунынїе и слабостꙿ без вѣсти твѡрѧть. Елма</span><br/><br/><span>оубо такѡвы благод(ѣ)телѧ по боѕѣ стѧжахѡм, иже тако о</span><br/><br/><span>въсемь мирѣ прилежно мѡлбы непрѣстанно богови принѡсѧт,</span><br/><br/><span>притецѣмь и мы къ блаженномоу семꙋ ѡтцоу и,</span><br/><br/><span>ракѫ обꙿстѫплъше, прѡлѣимь слъзы. Възревноуимь того</span><br/><br/><span>житїꙋ, того топлѣй ревности, того вѣрѣ, того оусръдїꙋ,</span><br/><br/><span>ꙗко да и мы того высоты сподѡбим сѧ. Ръцѣмь и мы:</span><br/><br/><span>Чьстна прѣд господомь съмр(ъ)ть прѣподобнааго, и не</span><br/><br/><span>тъчїѫ чьстна, нѫ и ѕѣлѡ славна же и чюдна, ꙗко пророкѡмь</span><br/><br/><span>сладка, ꙗко апостолѡмь въжделѣнна, ꙗко славы</span><br/><br/><span>200</span><br/><br/><span>исплънена, ꙗко благодѣтїѫ освѣщаема. Что оубѡ? Кто сего</span><br/><br/><span>наречетꙿ Мѡѵсеа? Нѫ онъ оубѡ сѣни и гаданїꙋ слоужааше;</span><br/><br/><span>съ же самой истинѣ агнъца божїа, иже за миръ весь</span><br/><br/><span>себе пожершаго, на къждо д(ь)нь и безькръвнѫѧ жрътвѫ</span><br/><br/><span>прилежно о въсемь мирѣ приносѧ. И онь оубѡ чювестъвное</span><br/><br/><span>море прѣщед и Еврейскыѧ люди прѣведе и поустынѧ</span><br/><br/><span>проходити оустрои, Фараѡнскааго тѣх лютаго свободивꙿ</span><br/><br/><span>мѫчителства; съ же не море чръмное, вѡдами влъноуѫще сѧ,</span><br/><br/><span>нѫ много мнѡжае сего лютѣйшее и жесточайшее мира</span><br/><br/><span>сего быстрыма прѣиде нѡгама и мыслънаго Фараѡна,</span><br/><br/><span>лѫкавааго глаголѧ дїавѡла, и въсѧ єго ѡтстѫпныѧ силы</span><br/><br/><span>потопи же и подави, слъзными тѡкы и непрѣстѫпными</span><br/><br/><span>єже къ богоу мѡлбами тѣх къзни и начинанїа до конца</span><br/><br/><span>без вѣсти оустрои и своѧ люди горкаго єресска свободи</span><br/><br/><span>мрака и мъглы же и мѣстъ, ихже не посѣщаеть господь.</span><br/><br/><span>И не въ поустынѧ, нѫ на горѫ тѣх възведе бож(ь)стъвных</span><br/><br/><span>велѣнїй и пищеѫ дѡгматскоѫ тѣх доушѫ оутвръди</span><br/><br/><span>и къ самомꙋ богоу тѣх приближити сѧ сътвори, и не</span><br/><br/><span>въ сквожнѣ камѣнѣй заднѣа зрить, нѫ лицемь къ лицоу</span><br/><br/><span>бога ꙗснѣ зрить, прѣѡбразоуемь ѡт господнѣ доуха. Илїѫ</span><br/><br/><span>ли того именоуѫ? Нѫ онъ оубѡ четыриста тъчїѫ стоудныих</span><br/><br/><span>жрецъ изкла; съ же не четыриста, нѫ легеѡны бѣсѡвь</span><br/><br/><span>безчислъных до конꙿца без вѣсти сътвори, єже и</span><br/><br/><span>прѣславнѣе. Нѫ ли царѣ безакѡноуѫща онъ обличи? И съ</span><br/><br/><span>же царѣ нечьствоуѫща и на Христовѫ шѫтаѫща сѧ икѡнѫ</span><br/><br/><span>съ стоудными того їєреи съ дръзновленїемь обличи же и</span><br/><br/><span>посрами и въ стоудь одѣа вѣчень. Небо оубо того наричѧ,</span><br/><br/><span>ꙗко небесна проповѣда таинꙿства; сл(ъ)нце, – осїаваеть</span><br/><br/><span>бѡ чюдесы ꙗкоже сл(ъ)нце тварь; грѡмь, – възгръмѣ</span><br/><br/><span>бѡ благочьстїа дѡгматы съ въсѣцѣмь дръзновленїемь;</span><br/><br/><span>млънїѫ, – освѣти бѡ ꙗко мльнїа слѡвесы дѡгматскыми</span><br/><br/><span>въсѧ землѧ; облакъ, – ꙗко облак бѡ осѣни върѫченнѫѧ</span><br/><br/><span>себѣ паствѫ и каплѣми благод(ѣ)тными тѣх ороси</span><br/><br/><span>ср(ъ)дца; кѡвчегъ, – въсѧ бѡ добрѡдѣтѣли въ себе</span><br/><br/><span>201</span><br/><br/><span>събра; скровище, – бож(ь)стъвнаа бѡ таинства въ немь</span><br/><br/><span>съкръвена бышѧ; чашѫ, – бож(ь)ствнаго бѡ въсѣмь оученїа</span><br/><br/><span>подасть пиво и рѣчными стрꙋꙗми оучителства словесы</span><br/><br/><span>възвесели вѣрных доушѫ; рѣкѫ, – ꙗко рѣка бѡ источи</span><br/><br/><span>бож(ь)ствнаа оученїа; стлъпъ, – прѣмѫдрость бѡ того</span><br/><br/><span>създа себѣ стлъпꙿ. Которѫѧ оубо достойнѫ пѣснь семоу</span><br/><br/><span>принесѫ, котѡрыми цвѣтцы того вѣнчаѫ връх, чтоже ли</span><br/><br/><span>того нарекь, съставлѧ слово? Никоеже ми слово довлѣеть</span><br/><br/><span>къ похвалѣ иже ѡт бога избраннаго аг͠гелѡмь єдинокровника,</span><br/><br/><span>свѧтымь съжителѣ, апостолѡмь равнаго, Павлова</span><br/><br/><span>съретника, добрѡдѣтѣлей скровище, трѫбѫ доброгласнѫѧ,</span><br/><br/><span>славїа пѣсниваго, лѣстовицѫ благоглаголивѫѧ, грълицѫ</span><br/><br/><span>поустинелюбнѫѧ, чашѫ чрьплѧщѫѧ бож(ь)стъвное пиво,</span><br/><br/><span>стлъпа неѡборимаго, рай добрѡдѣтѣлей, пастырѣ истиннаго,</span><br/><br/><span>врътоград небеснаго царѣ, ѡрла высокопарнаго, Христова</span><br/><br/><span>винѡграда, истинѣ проповѣдника, благочьстивыѧ</span><br/><br/><span>вѣры нырѣ, єресемь посѣкателѣ, истинѣ въздѣлателѣ,</span><br/><br/><span>сырыимь застѫпника, ѡбидимыимь помощника, злославныих</span><br/><br/><span>прогонителѣ, православныих побѡрника, архїерейскѫѧ</span><br/><br/><span>красотѫ, цр(ъ)ковное оукрашенїе, ѕвѣздѫ свѣтлѫѧ и,</span><br/><br/><span>просто рещи, въсѣх добрѡдѣтѣлей скровище.</span><br/><br/><span>ХІІІ. Нѫ грѧди ми и ты, христїанское плємѧ, и</span><br/><br/><span>съвъзвесели сѧ д(ь)несь. Съзови ѡкръстныѧ страны въ</span><br/><br/><span>славное тръжьство, тръжьствоуй, ликоуй, възвесели сѧ,</span><br/><br/><span>праздноуй, въспой, въсхвали. Подвигни на молитвѫ иже</span><br/><br/><span>д(ь)несь праздноуемаго ѡтца, ꙗко да въ молбѫ подвигнеть</span><br/><br/><span>въсѧ своѧ съсѣды и дроугы ѡкръстныѧ, ꙗко єдиноградникы,</span><br/><br/><span>ꙗко съѡбещникы, ꙗко равножителѧ, ꙗко дроугы,</span><br/><br/><span>блаженнаго глаголѧ Иларїѡна, иже инѡгда Мѡгленскаго</span><br/><br/><span>пастырѣ бывшаго, н(ы)нѣ же нашего и пастырѣ и наставника,</span><br/><br/><span>и Іѡанна, Рылскыѧ пꙋстынѧ жителѣ, и прѣподобнѫѧ</span><br/><br/><span>Параскеви и царствовавшѫѧ зде и н(ы)нѣ въ</span><br/><br/><span>бѫдѫщемь царствоуѫщѫѧ Ѳеѡфанѫ, Фїлѡѳеѫ поустынножителницѫ</span><br/><br/><span>и въсѣх коупно свѧтыхь, ꙗко да ѡбщѫѧ</span><br/><br/><span>202</span><br/><br/><span>молбѫ възслѧт къ ѡбщемоу владыцѣ же и царю о царей</span><br/><br/><span>наших и о въсѣх людех. Не лъженъ бѡ єст(ь) рекый:</span><br/><br/><span>„Въсѣ, єлика аще прѡсите ѡт ѡтца въ имѧ мое, даст(ь)</span><br/><br/><span>вамь.” Подвигни Петра, подвигни Павла и весь бож(ь)ствныих</span><br/><br/><span>оученикꙿ ликь, ꙗко да прилежнѫ молитвѫ сътвѡрѧть</span><br/><br/><span>и добрѣ оубо текѫщѫѧ на спасныѧ направѧть пѫти и</span><br/><br/><span>по бож(ь)ствных стъѕах шествовати оустрѡѫть.</span><br/><br/><span>ХІV. Сїй тебѣ, ѡ блажене, ѡт нас дарь, сїе приношенїе.</span><br/><br/><span>Ничтоже бѡ наших трѣбоуѧ єси, въ нетлѣннѣй</span><br/><br/><span>бѡ живеши жизни, идеже въсѣх веселѧщих сѧ єст(ь)</span><br/><br/><span>жилище. Н(ы)нѣ лицемь къ лицоу зриши бога и невещестъвнѫѧ</span><br/><br/><span>томоу поеши пѣснь, аг͠гелскыѧ ѡбрадоваеши ликы,</span><br/><br/><span>прорѡкомь съвъдварѣеши сѧ, апостолѡмь, мѫченикѡмь,</span><br/><br/><span>исповѣдникѡмь, постникѡмь, прѣподѡбныих съслѡвїꙋ. Нѫ</span><br/><br/><span>прїиди нинѣ невидимо по срѣдѣ въсѣх нас и въсѣх прошенїа</span><br/><br/><span>ꙗже къ пѡлезнымь исплъни, въсѣх примири,</span><br/><br/><span>въсѧ къ богоу приведи, ѡтжени єретичьскѫѧ мъглѫ,</span><br/><br/><span>ѧзычьскаа въстанїа оукроти, цр(ъ)ковꙿ оумири, миръ</span><br/><br/><span>съблюди, стадо ѡгради, недѫжныѧ исцѣли, сѫщѫѧ въ</span><br/><br/><span>поустынѣх оутѣши. Вѣси немощь нашего єст(ь)ства, вѣси</span><br/><br/><span>неоустроенїе врѣмене. Сего ради тебе мѡлимь, тебѣ припадаемь,</span><br/><br/><span>тебе въ молитвѫ подвижемь, имаши бѡ къ</span><br/><br/><span>богоу дръзновленїе, имаши милостивное. Посѣти, защити,</span><br/><br/><span>не ѡтрини, прїими, призови, оутѣши, подаждь рѫкѫ лежѫщїимꙿ</span><br/><br/><span>и въсѣмь, иже въ твоѫ молебнѫѧ памѧть съшедшїим сѧ</span><br/><br/><span>д(ь)несь, испроси оставленїе грѣхѡмь, недѫгѡмь ѡтгнанїе,</span><br/><br/><span>ѡт скръбныих ѡтдъхнѫтїе, ꙗко да молитвами твоими</span><br/><br/><span>ѡт злых избавлъше сѧ, славѫ възслемь Христоу, истинномоу</span><br/><br/><span>богоу нашемоу, ємоуже слава съ ѡтцемь и свѧтымь</span><br/><br/><span>доухом н(ы)нѣ и присно и въ вѣкы вѣкѡм. аминь.</span><br/><br/></p></div>
</div>

	</div>

	<div id="footer">
		
		<div>&copy; Софийски университет &bdquo;Св. Климент Охридски&ldquo; 2011-2019</div>
		
	</div>

</div>

</body>
</html>
