<!DOCTYPE html>
<html>
<head>
	<title>Text Corpus - messa</title>
	<meta charset=utf-8" />
	<link rel="stylesheet" type="text/css" href="/static/css/style.css" />
	<link rel="stylesheet" type="text/css" href="/static/css/dict_edit.css" />
	<link rel="stylesheet" type="text/css" href="/static/css/dict_public.css" />
	<link rel="stylesheet" type="text/css" href="/static/css/textcorpus.css" />
	<link rel="stylesheet" type="text/css" href="/static/css/textcorpus_search.css" />
	<link rel="shortcut icon" type="image/vnd.microsoft.icon" href="/static/images/hdict-logo.ico" />
	
	<script src="/static/js/jquery-1.11.2.js"></script>
	<script src="/static/js/jquery-migrate-1.2.1.js"></script>
	<script src="/static/js/jquery.ez-pinned-footer.js"></script>

<script>
	$(window).load
	(
		function (){
			$("#footer").pinFooter('static');
		}
	);

	$(window).resize
	(
		function (){
			$("#footer").pinFooter('static');
		}
	);
</script>




<link rel="stylesheet" type="text/css" href="/static/css/tipTip.css" />
<script src="/static/js/jquery.tipTip.minified.js"></script>

<script>
function confirm_deletion(ttl){
	var msg = "Сигурни ли сте, че искате да изтриете този текст?"
	return confirm(msg);
}

function showInfo(obj, ids){
	var content = "<div>";
	$(ids).each
	(
		function (idx, id){
			obj_class = $(id).attr("class");
			if (obj_class == "comment"){
				title = "Бележка под линия";
			}
			else{
				title = "Разночетене";
			}
			content = content+"<h1>"+title+"<\/h1>";
			content = content +"<p>"+$(id).html()+"<\/p>";
		}
	);
	content = content+"<\/div>";
	$(obj).tipTip({content: content, maxWidth: "400px", defaultPosition: "top", delay: 100, activation: "click", keepAlive: true});
}

$(window).load
(
	function (){
		if ($("div.editor_text").html().trim() == ""){
			$("div.editor_text").css("margin-top", "0px");
		}
	}
);

</script>


</head>

<body>

<div id="container">

	<div id="header">
		
			
			<a href="/" title="Български исторически речник">
			
			<img src="/static/images/logo.png" alt="Лого" />
			</a>
		
	</div>

	<div id="menu">
		
		<ul>
			
			<li><a href="/session/login" title="">&raquo;&nbsp;Вход</a></li>
			
			<li><a href="/textcorpus/list" title="">&raquo;&nbsp;Текстов&nbsp;корпус</a></li>
			
			<li><a href="/chronograph/clist" title="">&raquo;&nbsp;Хронограф</a></li>
			

			
			<li><a href="/oldbgdict/oldbg_search" title="">&raquo;&nbsp;Стб.&nbsp;речник</a></li>

			
			<li><a href="/dictionary/search" title="">&raquo;&nbsp;Ист.&nbsp;речник</a></li>
			
			<li style="margin-left:20px"><a href="/dictionary/resolve_forms" title="">&raquo;&nbsp;Словоформи</a></li>
			
			

			
			<li><a href="/evtdict/evt_search" title="">&raquo;&nbsp;Евт.&nbsp;речник</a></li>
			
			

			
			<li><a href="/trmdict/trm_search" title="">&raquo;&nbsp;Терм.&nbsp;речник</a></li>
			
			

			
			<li><a href="/textcorpus/search" title="">&raquo;&nbsp;Търсене</a></li>

			<li><a href="http://e-medievalia.uni-sofia.bg/moodle" title="">&raquo;&nbsp;Средновековен&nbsp;речник</a></li>
			
		</ul>
		
	</div>

	<div id="content">
		

<div class="content_title">
	Текстов корпус
</div>


	
		<div class="content_title title_lang_chu">
			<span>Бож(ь)ствнаа слоужꙿба прѣждесвѧщеннаа</span>
			
		</div>

	<div id="doc_header">
	

	
		
		
			<span class="label">Заглавие на латински:</span>messa<br />
		
	

	
		
		
			<span class="label">Жанр:</span>Служба<br />
		
	

	
		
		
			<span class="label">Автор:</span>Св. Василий Велики<br />
		
	

	
		
		
			<span class="label">Преведен?:</span>да<br />
		
	

	
		
		
			<span class="label">Дата на ръкописа:</span>XV в.<br />
		
	

	
		
		
			<span class="label">Дата на превода:</span><br />
		
	

	
		
		
			<span class="label">Дата на преписа:</span>ХV в.<br />
		
	

	
		
		
			<span class="label">Правопис:</span>Среднобългарски<br />
		
	

	
		
		
			<span class="label">Име на ръкописа:</span>Зографски манастир, ХV в.<br />
		
	

	
		
		
			<span class="label">Хранилище на ръкописа:</span>Зографски манастир, ХV в.<br />
		
	

	
		
		
			<span class="label">Сигнатура на ръкописа:</span>не<br />
		
	

	
		
		
			<span class="label">Издание:</span>Werke des Patriarchen von Bulgarien Euthymius  (1375-1393) nach den besten Handschriften herausgegeben von Emil Kałužniacki. Wien 1901.<br />
		
	

	
		
		
			<span class="label">Нормализиран?:</span>ненормализиран<br />
		
	

	
		
		
			<span class="label">Страници:</span>390-402.<br />
		
	

	
		
		
	

	
		
		
	

	
		
		
			<span class="label">doc_id</span>doc_212<br />
		
	

	
		
		
	

	</div>

<div class="real_text">
	<div class="body">
		<p><p><br/><span>390</span><br/><span>Бож(ь)ствнаа слоужꙿба прѣждесвѧщеннаа</span><br/><span>свѧтаго и великааго Василїа.</span><br/><br/><span>По девѧтѣмъ часѣ клепетъ великое било, и ѡблачит</span><br/><span>сѧ їерей въ всѧ свѧщенничьскѫ одеждѫ и ѡтходит въ</span><br/><span>проскомидїѧ. И въземь свѧтый агнець, полагаеть на</span><br/><span>свѧтый дискос и въливаеть винѡ и водѫ въ свѧтый</span><br/><span>потїрь и тако покрываеть свѧтаа по ѡбычаꙋ их и ничтоже</span><br/><span>инѡ глаголеть, развѣ: За молитвъ свѧтыхь ѡт(ь)ць</span><br/><span>наших, господи Ісоусе Христе, боже нашъ, помилꙋй нас.</span><br/><span>И тако покадивъ, ѡтходитъ; прежде бо ѡсвѧщенна и</span><br/><span>съвръшена сѫт(ь) и не трѣбꙋѫтъ никаковаже иного</span><br/><span>прилѡга. И ставь прѣд свѧтоѫ трапезоѫ, творить поклоненїа г꙯.</span><br/><span>И тако начинаеть дїакѡнь срѣднїимь гласомъ, глаголѧ:</span><br/><span>Благослови, владыко. И абїе свѧщенникъ: Благословенно</span><br/><span>царство ѡтца и сына и свѧтаго доуха н(ы)нѣ и присно</span><br/><span>и въ вѣкы вѣкѡмъ. И донелиже глаголѧть вечернїй</span><br/><span>ѱалѡм, їерей чьтеть о тай молитвы сиѫ:</span><br/><br/><span>391</span><br/><span>Молитвы вечернѧѫ: Благословень еси, господи</span><br/><span>боже, въседръжителю, съвѣдый оумь чловѣчь и вѣдый,</span><br/><span>ихже трѣбоуемь, бѡлее же, ихже просимь или разꙋмѣемь,</span><br/><span>самь чловѣколюбче, царю великый и благый, доволны</span><br/><span>сътвори нас множьствомъ щедроть твоихь съвѣстиѫ</span><br/><span>непостыдноѫ призывати имѧ твое свѧтое и не въведи нас</span><br/><span>въ искоушенїе, нѫ избави нас ѡт лѫкаваго и съмотре</span><br/><span>нїемь твоимь въсе на полꙃѫ намь сътвори, ꙗко твое</span><br/><span>ест(ь) царство и сила и слава, отца и сына и свѧтаго</span><br/><span>доуха, нинѣ и присно и въ вѣкы. – Господи, господи,</span><br/><span>одръжѫй въсѣ прѣчистоѫ силоѫ своеѫ и дльготрьпѧ ѡ</span><br/><span>въсѣх нас и каѫ сѧ ѡ злобах нашихь и далече творѧ ѡт</span><br/><span>нас безаконїа наша, помѣни нас, господи, щедротами</span><br/><span>твоими и милостиѫ твоеѫ и даждь намь ѡтбѣгнѫти</span><br/><span>прочее настоѫщаго д(ь)не стръпетныих дѣль и съвѣть</span><br/><span>бѣсовскыих и животь нашь съхрани благодѣтиѫ</span><br/><span>прѣсвѧтаго твоего доуха, милостиѫ и чловѣколюбїемь</span><br/><span>единороднааго сына твоего, съ нимже благословень еси съ</span><br/><span>прѣсвѧтымь и благымь и животворѧщїим ти доухомь нинѣ</span><br/><span>и присно и въ вѣкы. – Боже великїй и чюдный, строѧй</span><br/><span>чловѣка неизреченноѫ благостиѫ и богатыимь промышленїемъ</span><br/><span>и дарѡвавый намь мира сего благаа и ѡбрѫчивь</span><br/><span>намъ ѡбѣтованное царство данными оуже намь благод(ѣ)тьми,</span><br/><span>сътвори намь ꙋклонити сѧ ѡт въсѣкого зла</span><br/><span>и мимошедшѫѧ чѧсть нынѣшнѣаго д(ь)не ѡт въсѣкого</span><br/><span>ꙋклони зла, дароуй же намь и ѡставшѫѧ непорѡчно съвръшити</span><br/><span>прѣд свѧтоѫ славоѫ твоеѫ, въ еже хвалити тебе</span><br/><span>благаго чловѣколюбца нашего, ꙗко благь и чловѣколюбець</span><br/><span>богь еси и тебѣ славѫ възсилаемь, ѡтцоу и сыноу и</span><br/><span>(свѧтомоу доухоу). – И егда скончаеть чьтець:</span><br/><span>Благослови, доуше моа, господа, абїе начинаеть.</span><br/><span>Дїакѡнь: Мирѡмь господоу помолим сѧ. – О</span><br/><span>съвышнемь мирѣ и спасени доушь наших, господоу</span><br/><span>помолим (сѧ). – О мирѣ въсего мира, благостоани свѧтыхь</span><br/><span>божїихь цр(ъ)ковь и ѡ съвъкоупленїи въсѣх, господꙋ. –</span><br/><span>О свѧтѣм храмѣ семь и иже съ вѣроѫ и благогѡвѣнїемъ</span><br/><br/><span>392</span><br/><span>и страхѡмь божїимь въходѧщїихь въ нь, господꙋ помолим</span><br/><span>(сѧ). – О архїепископѣ нашемъ, чьстнѣмь презвитерствѣ,</span><br/><span>еже ѡ Христѣ дїкѡнствѣ, ѡ въсемъ причьтѣ и людехь,</span><br/><span>господꙋ по(молим сѧ). – О благовѣрнѣмь и богѡхранимѣмь</span><br/><span>цари нашемь, ѡ въсей полатѣ и вѡех его,</span><br/><span>господꙋ. – О посѡбити и покорити под нѡѕѣ его въсѣкогѡ</span><br/><span>врага и съпостата, господоу помо(лим сѧ). – О градѣ</span><br/><span>семъ и въсѣкѡмъ градѣ и странѣ и вѣроѫ живѫщїихъ</span><br/><span>въ нихъ, господꙋ. – О благоразꙿстворени въздꙋх, ѡ</span><br/><span>ꙋмноженїи плод земных и ѡ врѣменех мирных, господꙋ. –</span><br/><span>О плаваѫщих, пѫтьшествꙋѫщих, недѫгꙋѫщих, страждѫщих,</span><br/><span>плѣненых и ѡ спасени их, господꙋ помолим сѧ. – О избавити</span><br/><span>сѧ намь ѡт въсѣкоѫ скръби, гнѣва и нѫждѫ,</span><br/><span>господꙋ. – Застѫпи, спаси, помилꙋй и съхрани нас, боже,</span><br/><span>твоеѫ благод(ѣтїѫ). – Прѣсвѧтѫѧ, чистѫѧ, прѣблагословенѫѧ</span><br/><span>владычицѫ нашѫ богородицѫ и приснодѣвы</span><br/><span>Марїѧ съ въсѣми свѧтыми помѣнѫвше, сами себе и</span><br/><span>дроугь дрꙋга и вес(ь) живѡт нашь Христоу богоу</span><br/><span>прѣдадимь.</span><br/><span>Възглаш: Ꙗко подѡбаеть ти въсѣка слава, чьсть</span><br/><span>и покланѣнїе, отцꙋ и сыноу и свѧтомоу дꙋхꙋ, н(ы)нѣ и</span><br/><span>присно и въ вѣкы вѣкѡм. – И абїе начинаѫть каѳисмѫ:</span><br/><span>Въ господꙋ егда скръбѣхъ. И дондеже чьтѫть пръвѫѧ</span><br/><span>славѫ каѳїсмѣ, їерей чьтет молитвѫ сїѫ тай:</span><br/><span>Молитва пръвѡмꙋ антифонꙋ: Господи,</span><br/><span>щедрый и милостиве, дльготрьпѣливе и многомилостиве,</span><br/><span>въноуши молитвѫ нашѫ и вънми глас моленїа нашего.</span><br/><span>Сътвори съ нами знаменїе въ благо, насави нас на</span><br/><span>пѫть твой, еже хѡдити въ истинѣ твоей. Възвесели</span><br/><span>ср(ъ)дца наша, въ еже боати сѧ имени твоегѡ свѧтаго,</span><br/><span>зане велей еси и творѧй чюдеса. Ты еси богъ единъ, и</span><br/><span>нѣст(ь) подобна тебѣ въ боѕѣхъ, господи; силень въ</span><br/><span>милости и благь въ крѣпости, въ еже помагати и оутѣшати</span><br/><span>и спасати въсѣхъ ꙋповаѫщїихь на имѧ твое свѧтое.</span><br/><br/><span>393</span><br/><span>Дїаконꙿ: Пакы и пакы мирѡм. – Застѫпи, спаси,</span><br/><span>помилꙋй и съхрани нас, боже, твоеѫ благо(дѣтїѫ) –</span><br/><span>Прѣсвѧтѫѧ, чистѫѫ, прѣблагословенѫѧ владычицѫ нашѫ</span><br/><span>богородицѫ и приснодѣвы Марїѫ съ въсѣми свѧтыми</span><br/><span>помѣнѫвше, сами себе и дрꙋгь дрꙋга и вес(ь) животь</span><br/><span>нашь Христꙋ богꙋ прѣдадим.</span><br/><span>Възглаш: Ꙗко подобаеть ти въсѣка слава, чьсть</span><br/><span>и покланѣнїе, отцоу и сынꙋ и свѧтомꙋ доухꙋ, нинѣ и</span><br/><span>присно и въ вѣкы вѣкѡмъ. – И абїе начинаѫть вторый</span><br/><span>антїфѡнь: Надѣѫщеи сѧ на господа ꙗко гѡра.</span><br/><span>Молитва второмꙋ антифонꙋ: Господи, да не</span><br/><span>ꙗрѡстїѫ твоеѫ обличиши нас, ни же гнѣвомь твоимь</span><br/><span>покажеши нас, нѫ сътвори съ нами по съмотренїꙋ твоемꙋ,</span><br/><span>врачю и исцѣлителю доушамь нашимъ, наставлѣѫ нас</span><br/><span>въ пристанище хотѣнїи своих. Просвѣти ѡчи ср(ъ)дьць</span><br/><span>нашихь къ познанїꙋ твоеѫ истины и дарꙋй намъ прѡчее</span><br/><span>настоѫщаго д(ь)не мирнѡ и безгрѣшно и въсе врѣмѧ</span><br/><span>живота нашего молитвами богородицѫ и въсѣхъ свѧтыхъ</span><br/><span>твоих. – И по скончани вторагѡ антїфона пакы глаголеть.</span><br/><span>Дїакѡн: Пакы и пакы мирѡмъ господꙋ помолим</span><br/><span>сѧ. – Застѫпи, спаси, помилꙋй. – Прѣсвѧтѫѧ, чистѫѧ,</span><br/><span>прѣблагословен(ѫѫ).</span><br/><span>Възглаш: Ꙗко твоа дръжава, и твое ест(ь)</span><br/><span>царство и сила и слава, ѡтца и сына и свѧтаго доуха,</span><br/><span>н(ы)нѣ и присно. – И абїе начьнѫть третїй антифонъ:</span><br/><span>Из глѫбины възвах тебѣ, господи, господи.</span><br/><span>Молитва третїаго антифона: Господи, боже</span><br/><span>нашъ, помѣни нас грѣшных и недостойных рабь твоих,</span><br/><span>вънегда призывати намь свѧтое и покланѣемое имѧ твое,</span><br/><span>и не посрами нас ѡт чаанїа милости твоеѧ, нѫ даждь</span><br/><span>намъ, боже, въсѣ ꙗже къ спасенїꙋ прошенїа и сподоби</span><br/><br/><span>394</span><br/><span>нас любити и боати сѧ тебе ѡт въсего ср(ъ)дца нашегѡ</span><br/><span>и творити въ въсемь волѧ твоѫ. – Та же пакы.</span><br/><span>Дїакѡнꙿ: Пакы и пакы мирѡмъ господꙋ по(молим</span><br/><span>сѧ). – Застѫпи, спаси, помилꙋй и. – Прѣсвѧтѫѫ,</span><br/><span>чистѫѫ, прѣблагословенѫ.</span><br/><span>Възглаш: Ꙗко благь и чловѣколюбець богь еси,</span><br/><span>и тебѣ славѫ възсилаемь, ѡтцꙋ и сынꙋ и свѧтомꙋ доухꙋ,</span><br/><span>н(ы)нѣ и присно и въ вѣкы вѣ(комъ). – Та же: Господи,</span><br/><span>възвах тебѣ, и стихиры и парамїѧ и прочаа по рѧдꙋ.</span><br/><span>Егдаже начнѫт: Господи, възвах тебѣ, въземъ дїакѡнь</span><br/><span>кадилницѫ и ѳимїамъ, и кадить свѧтыѫ дары и въсѧ</span><br/><span>цр(ъ)ковь. И по стихирахъ бываеть въхѡд, съ кадилницеѫ</span><br/><span>тъкмо и съ свѣтилникѡмъ.</span><br/><span>Молитва въхѡдꙋ: Вечерь и ꙋтрѡ и полꙋд(ь)не</span><br/><span>хвалимь, благословимъ, благодаримъ и молим ти сѧ,</span><br/><span>владыко чловѣколюбче, исправи молитвы нашѧ ꙗко кадилѡ</span><br/><span>прѣд тобоѫ и не оуклони ср(ъ)дца наша въ словеса</span><br/><span>лѫкавнаа, нѫ избави нас ѡт въсѣхъ ловѧщихъ доушѧ</span><br/><span>нашѧ, ꙗко к тебѣ, господи, господи, очи наши и на тѧ</span><br/><span>ꙋповахѡмъ, не посрами нас, боже нашъ.</span><br/><span>Та же дїакѡн: Прѣмѫдрѡст(ь), прѡсти. –</span><br/><span>Потом: Да сѧ исправить молитва моа. – Господи, господи,</span><br/><span>възвах тебѣ, ꙋслыши мѧ, и прѡчаа. Прѣмѫдрост(ь). –</span><br/><span>На второй парамеи: Свѣт Христовь просвѣщает въсѣх.</span><br/><span>Вѣдомо бѫди, ꙗко аще слꙋчит сѧ ѡбрѣтенїе главы</span><br/><span>прѣдтечевы и свѧтыхь м꙯ памѧт(ь) въ свѧтѫѧ</span><br/><span>четворѡдесѧтницѫ, по скончани: Да сѧ исправитъ молитва</span><br/><span>моа, речетъ дїакѡнъ: Пакы, пакы мирѡмъ господꙋ.</span><br/><span>Застѫпи, спаси, помилоуй. Прѣсвѧтѫѫ, чистѫѫ. Възглаш:</span><br/><span>Ꙗко свѧтъ еси, боже нашь, и тебѣ славѫ. Та же</span><br/><br/><span>395</span><br/><span>трїсвѧтое и потѡмь апостоль ї еѵаг͠гелїе. Творимь же и</span><br/><span>въхѡд съ еѵаг͠гелїемъ.</span><br/><span>Дїакон: Ръцѣмь вьси. – Ѡт въсеѫ доушѫ и</span><br/><span>ѡт въсего помышленїа ръцѣм. – Господи въседръжителю,</span><br/><span>боже ѡт(ь)ць нашихь, молим ти сѧ, ꙋслыши и</span><br/><span>помилꙋй нас. – Помилꙋй нас, боже, по велицѣй милости</span><br/><span>твоей, молим ти сѧ, ꙋслыши и помилꙋй нас. – Еще</span><br/><span>молим сѧ ѡ благовѣрнѣмь и богохранимѣмь цари нашемъ,</span><br/><span>о дръжавѣ, ѡ побѣдѣ, о прѣбывани, ѡ мирѣ, о здрави</span><br/><span>и спасенїе емꙋ и господꙋ богꙋ нашемꙋ найпаче поспѣшити</span><br/><span>и направити его въ въсемъ и покорити под ноѕѣ его</span><br/><span>въсѣкого врага и съпостата.</span><br/><span>Молитва прилежнаго моленїа: Господи, боже</span><br/><span>нашь, прилежнѫѧ сиѫ молбѫ прїими ѡт своих рабъ и</span><br/><span>помилꙋй нас по множьствꙋ милости твоеѫ и щедроты</span><br/><span>твоѫ посли на ны и на люди твоѫ, чаѫщѫѧ ѡт тебе</span><br/><span>богатыѫ милости.</span><br/><span>Дїаконъ: Еще молим сѧ ѡ благовѣрнѣмь и</span><br/><span>христолюбивѣмь цари нашемъ и ѡ царици его, ѡ здрави</span><br/><span>и ѡ спасени. – Еще молим сѧ ѡ архїепископѣ нашемъ,</span><br/><span>имѧ рек. – Еще молим сѧ и за прѣдстоѫщѫѧ люди и</span><br/><span>чаѫщѫѧ ѡ тебе богатыѫ милости.</span><br/><span>Възглаш: Ꙗко милостивь и чловѣколюбець богь</span><br/><span>еси, и тебѣ славѫ въз(сылаемъ).</span><br/><span>Дїакѡн: Помолите сѧ, ѡглашенїи въ господꙋ. –</span><br/><span>Вѣрнїи, ѡ оглашеных помолим сѧ. – Ꙗко да господь</span><br/><span>помилꙋеть их. – Огласити ихь словомь истин(нымь). –</span><br/><span>Ѡткрыти имь еѵаг͠гелїе праведное. – Приединити их</span><br/><span>свѧтѣй своей събѡрнѣй и апостольстѣй цр(ъ)кви. –</span><br/><span>Спаси, помилꙋй, и съхрани их, боже, твоеѫ благод(ѣтїѫ). –</span><br/><span>Оглашенїи, главы вашѫ господеви прѣклоните.</span><br/><br/><span>396</span><br/><span>Молитва о ѡглашеныхъ: Боже, боже нашъ,</span><br/><span>ѕиждителю и съдѣтелю въсѣх, иже и въсѣмь хѡтѧй</span><br/><span>спасти сѧ и въ разꙋмь истинный прїити, призри на рабы</span><br/><span>своѫ ѡглашеныѫ, избави их древнѧѫ прѣльсти и къзни</span><br/><span>съпротивнагѡ и призови их въ жизнь вѣчнѫѧ, просвѣщаѫ</span><br/><span>тѣхь доушѧ и тѣлеса и причитаѫ ихь словесномꙋ твоемꙋ</span><br/><span>стадꙋ, на немже имѧ твое свѧтое нарече сѧ, –</span><br/><span>Възглаш: Да и ти съ нами славѧтъ прѣчьстное</span><br/><span>и великолѣпное имѧ твое, ѡтца и сына и свѧтаго доуха.</span><br/><span>Дїакѡн: Елико ѡглашени, изыдѣте; ѡглашени,</span><br/><span>изыдѣте. – Елико ѡглашени, изыдѣте, да не кто ѡт</span><br/><span>оглашеныхь. – Елико вѣрни, пакы пакы мирѡмь господꙋ</span><br/><span>помолим сѧ.</span><br/><br/><span>Ѡт срѣдопостнѫѧ же срѣды глаголи</span><br/><span>сице: Елико ѡглашени, изыдѣте; оглашени, изыдѣте. –</span><br/><span>Елици къ просвѣщенїꙋ, пристѫпите; помолите сѧ иже къ</span><br/><span>просвѣщенїꙋ. – Вѣрнїи, ѡ иже къ свѧтомꙋ просвѣщенїоу</span><br/><span>готовѧщих сѧ братей наших и ѡ спасенїи их, господꙋ помолим</span><br/><span>сѧ. – Ꙗко да господь Богь нашь ꙋтвръдить их и</span><br/><span>ꙋкрѣпитъ – Просвѣтить их свѣтѡмь разꙋма и благочьстїа. –</span><br/><span>Сподобить их въ врѣмѧ благоподобно бани пакыбытейскыѫ,</span><br/><span>ѡставленїоу грѣхѡм и ѡдежди нетлѣнїа. Порѡдить</span><br/><span>их водѡѫ и доухом. – Дарꙋеть имь</span><br/><span>съвръшенїе вѣры. – Прїединить их свѧтомꙋ своемꙋ избранномꙋ</span><br/><span>стадꙋ. – Спаси, помилꙋй, застѫпи и съхрани их, боже,</span><br/><span>твоеѫ благод(ѣтїѫ). – Иже къ просвѣщенїоу, главы</span><br/><span>вашѧ поклоните.</span><br/><span>Молитва ѡ иже къ свѧтомꙋ просвѣщенїоу</span><br/><span>готовѧщих сѧ: Ꙗви, владыко, лице твое на иже къ</span><br/><br/><span>397</span><br/><span>свѧтомꙋ просвѣщенїоу готовѧщих сѧ и желаѫщих грѣховнѫѧ</span><br/><span>скврънѫ съвлѣщи сѧ, озари тѣхь мысль, извѣсти</span><br/><span>их въ вѣрѣ, оутвръди въ надежди, съвръши въ любви,</span><br/><span>оуды чьстныѫ Христа твоего покажи, давшаго себе измѣнѫ</span><br/><span>о доушахъ нашихъ.</span><br/><span>Възглаш: Ꙗко ты еси просвѣщенїе наше, и тебѣ</span><br/><span>славѫ възсилаемъ, ѡтцꙋ и сынꙋ и свѧтомꙋ доухꙋ, нинѣ.</span><br/><span>Дїакон: Елици къ просвѣщенїꙋ, изыдѣте: иже</span><br/><span>къ просвѣщенїоу, изыдѣте. Елико ѡглашени, изыдѣте, да</span><br/><span>не кто ѡт оглашеных. – Елико вѣрни, пакы миромь господꙋ. –</span><br/><span>Даже до зде ꙗже ѡт срѣдопоста.</span><br/><br/><span>Молитва ѡ вѣрных а꙯: Боже великый и хвалный,</span><br/><span>иже животворѧщоѫ Христа твоего съмрьтїѧ въ нетлѣнїе</span><br/><span>нас ѡт тлѧ прѣложивы, ты въсѣ наша чювьства страстнаго</span><br/><span>ꙋмръщвенїа свобѡди, благаго симъ владыкѫ вънѧтрънимъ</span><br/><span>помыслом приставль. И око ꙋбо непричѧстно да</span><br/><span>бѫдетъ въсѣкого лѫкаваго зрѣнїа, слꙋх же словесемъ</span><br/><span>празныимъ невъходень, ѧзык же да ѡчищает сѧ глаголь</span><br/><span>неподобныхъ. Очисти нашѫ оустны, хвалѧщѫѧ тѧ, господи,</span><br/><span>рѫкы нашѫ сътвори злыихь ꙋбо свѣнити сѧ дѣль, дѣйствовати</span><br/><span>же едина, ꙗже тебѣ благоꙋгоднаа, въсѧ нашѫ</span><br/><span>оуды и мысли своеѫ ѡграждаѫ благод(ѣ)тиѫ.</span><br/><span>Дїакон: Застѫпи, спаси, помилꙋй и съхрани, –</span><br/><span>Прѣмѫдрѡсть.</span><br/><span>Възглаш: Ꙗко подобаеть ти въсѣка слава, чьсть</span><br/><span>и покланѣнїе, отцꙋ и сынꙋ и свѧтомꙋ доухꙋ. н(ы)нѣ и.</span><br/><span>Молитва ѡ вѣрных втораа: Владыко свѧтый,</span><br/><span>прѣблагый, молим тѧ, иже въ милости богатаго,</span><br/><span>милостивь быти намь грѣшныимь и достѡйны нас сътворити</span><br/><br/><span>398</span><br/><span>подѧтїоу единорѡднааго ти сына и бога нашего, царѣ</span><br/><span>славы. Се бѡ прѣчистое его тѣло и животворѧщаа кръвь,</span><br/><span>въ настоѫщїй час въходѧща, на тайнѣй сей прѣдставити</span><br/><span>сѧ хѡтѧть трапезѣ, ѡт мнѡжьстьвь вѡй небесныих</span><br/><span>невидимо даронѡсима, ихже причѧщенїе нам дарꙋй, ꙗко</span><br/><span>да тѣхь ради, мысльное око ѡзаривше, сынове свѣта и</span><br/><span>д(ь)не бѫдемъ.</span><br/><span>Дїакон: Застѫпи, спаси, помилꙋй. – Прѣмѫдрѡсть.</span><br/><span>Възглашь: По дарꙋ Христа твоего, съ нимже</span><br/><span>благословень еси съ прѣсвѧтымъ и благымь и</span><br/><span>животворѧщим ти доухѡмъ н(ы)нѣ и.</span><br/><span>Іерей: Н(ы)нѣ силы небесныѫ с нами невидимо</span><br/><span>слꙋжѫт; се бѡ въходит царь славѣ, се жрътва тайна и</span><br/><span>съвръшена дарѡносит сѧ. Съ вѣроѫ и съ страхѡмъ</span><br/><span>пристѫпимъ, да причѧстници жизни вѣчнѣй бѫдемъ,</span><br/><span>аллїлоуїа.</span><br/><span>И по еже положити свѧтыѫ дары на</span><br/><span>свѧтѣй трапезѣ дїакѡн: Испльнимь вечернѧѫ нашѫ</span><br/><span>молитвы къ господꙋ. – О прѣдложеных дарѣхь, господꙋ</span><br/><span>помоли(мъ сѧ). – О свѧтѣмь храмѣ семь и иже съ</span><br/><span>вѣроѫ и благогѡвѣнїемъ и съ страхѡмь божїимь</span><br/><span>въходѧщих въ нь. господꙋ помоли(мъ сѧ) - О избавити сѧ</span><br/><span>намъ ѡт въсѣкоѫ скръби, гнѣва и нѫждѫ, господꙋ.</span><br/><span>Молитва по прѣнесенїи свѧтыхь дарѡв:</span><br/><span>Иже неизреченных и невидимых тайнь боже, ꙋ негѡже</span><br/><span>скрѡвища прѣмѫдрости и разꙋма съкръвена, иже</span><br/><span>слꙋженїе слꙋжбы сеѫ ѡткрывый намъ и полѡживь нас</span><br/><span>грѣшныихъ ради многаго ти чловѣколюбїа, въ еже</span><br/><span>приносити тебѣ дары же и жрътвы ѡ своих грѣсѣхъ и ѡ</span><br/><span>людьскых невѣдѣних, самь, невидимый царю, творѧ и</span><br/><br/><span>399</span><br/><span>велика и неизслѣдованаа, славнаа же и чюднаа, имже</span><br/><span>нѣсть числа, призри на нас недостѡйных рабь своих, иже</span><br/><span>свѧтомꙋ семꙋ жрътьвникꙋ ꙗкоже Херꙋвїмꙿскомꙋ твоемꙋ</span><br/><span>прѣдстоѫщих прѣстолꙋ, на немже единорѡдный твой сынь</span><br/><span>и богъ нашь ради прѣдлежѫщїихь странных почиваеть</span><br/><span>таиньстьвь, и ѡт въсѣкоѫ нас и вѣрныѫ твоѫ люди</span><br/><span>свободивь нечистѡты, освѧти въсѣхь нас доушѧ и тѣлеса</span><br/><span>освѧщенїемъ неѡтемлемымъ, ꙗко да въ чистѣ свѣдѣни,</span><br/><span>непостыдномь лицемь, просвѣщенномь ср(ъ)дцемь бож(ь)стьвныих</span><br/><span>сих причѧщьше сѧ свѧтынь и ѡт нихь ѡживотворени,</span><br/><span>съединим сѧ самомꙋ Христꙋ твоемоу, истинномꙋ</span><br/><span>богꙋ нашемоу, рекшомꙋ: ꙗдый моѫ пльть и пїѫй моѫ</span><br/><span>кръвь въ мнѣ прѣбываеть и азь въ немь, ꙗко да живѫщꙋ</span><br/><span>въ нас и ходѧщꙋ словоу твоемꙋ, господи, бѫдемь</span><br/><span>храмь прѣсвѧтомꙋ и покланѣемомꙋ твоемꙋ доухꙋ, избавлени</span><br/><span>въсѣкоѫ дїаволскыѫ къзни, въ словѣ или</span><br/><span>дѣлѣ или помышлени дѣйствꙋемыѫ, и полꙋчимь ѡбѣтованнаа намь</span><br/><span>благаа съ въсѣми свѧтыми твоими, иже ѡт вѣка тебѣ</span><br/><span>благоꙋгождьшими.</span><br/><span>Дїаконь: Застѫпи, спаси. – Вечера въсего съвръшена,</span><br/><span>свѧта, мирна, безгрѣшна оу господа просимь. –</span><br/><span>Аг͠гела мирна, вѣрна наставника и хранителѣ доушамъ и</span><br/><span>дѣлѡмъ нашимь ꙋ господа. – Милость и оставленїе грѣхѡмь</span><br/><span>и съблазномъ нашим ꙋ господа. – Добрыих и</span><br/><span>полезныих доушамь нашимь и мира въсемꙋ мирꙋ ꙋ господа. –</span><br/><span>Прѡчее лѣто живѡта нашего въ мирѣ и покаани</span><br/><span>скѡнчати ꙋ господа просим. – Хрїстїанскыѫ кончины</span><br/><span>живѡта нашего безстрастны, непостыдны, мирны и добрый</span><br/><span>ѡтвѣть на страшнѣмь сѫдищи Христовѣ просим. –</span><br/><span>Єдиненїе вѣры и причѧстїе свѧтаго доуха испросивше,</span><br/><span>сами себе и дрꙋгь дрꙋга и весь живѡть нашь Христꙋ богꙋ</span><br/><span>прѣдадим.</span><br/><br/><span>400</span><br/><span>Възглаш: И сподоби нас, владыко, съ дръзновленїемь</span><br/><span>неосѫжденно смѣти призывати тебе, небеснааго бога</span><br/><span>ѡтца, и глаголати:</span><br/><span>Людїе: Отче нашь.</span><br/><span>Възглашь: Ꙗко твое есть царство и сила и слава,</span><br/><span>ѡтца и сына и свѧтаго доуха, н(ы)нѣ и присно и въ</span><br/><span>вѣкы. – Мирь въсѣмь.</span><br/><span>Дїакѡнь: Главы нашѫ господеви поклоним.</span><br/><span>Іерей, прѣклон(ь) сѧ, молит сѧ: Боже, едине,</span><br/><span>благый и благоѧтробне, иже на высѡкых живый и на</span><br/><span>смѣренаа призираѫ, призри благоѫтробным окѡмь на</span><br/><span>въсѧ люди твоѫ и съхрани их и сподоби въсѣх нас неѡсѫжденно</span><br/><span>причѧщати сѧ животворѧщїимъ твоимъ тайнамъ;</span><br/><span>тебѣ бѡ своѫ поклонихомъ главы, чаѫще еже ѡт</span><br/><span>тебе богатыѫ милости.</span><br/><span>Възглаш: Благод(ѣ)тїѫ и щедрѡтами и чловѣколюбїемь</span><br/><span>единорѡднааго сына твоего, съ нимже благословень</span><br/><span>еси съ прѣсвѧтым и благымь и животворѧщїим ти</span><br/><span>доухѡмъ н(ы)нѣ и присно.</span><br/><span>Іерей прѣклон(ь) сѧ, молит сѧ: Вънми, господи</span><br/><span>Ісоусе Христе, боже нашь, ѡт свѧтаго жилища своего</span><br/><span>и ѡт прѣстола славы царствїа твоего и прїиди, въ еже</span><br/><span>освѧтити нас, иже гѡрѣ съ ѡтцемь сѣдѧй и зде</span><br/><span>невидимо съ нами сый и сподоби дръжавноѫ си рѫкоѫ</span><br/><span>подати намъ прѣчистое тѣло твое и чьстнѫѧ кръвь и</span><br/><span>нами въсѣмь людемъ. – Таже творит поклоны г꙯ и подвигнеть</span><br/><span>дїскосꙋ покрывало мало лѣвоѫ рѫкоѫ. Таже</span><br/><span>деснѫѧ рѫкѫ простерь и ѡбѣма пръстома, имиже</span><br/><span>благословлѣват, свѧтомꙋ агньцꙋ коснѫв сѧ, глаголеть дїакѡн</span><br/><span>велегласно: Вънмѣмъ. И свѧщенникъ възглашъ:</span><br/><br/><span>401</span><br/><span>Прѣждесвѧщеннаа свѧтаа свѧтымъ. И тако ѡткрываетъ</span><br/><span>покрывала въсѣ, такожде же и ꙃвѣздѫ и тако</span><br/><span>причащаѫт сѧ по ѡбычаꙋ свѧтымъ тайнамъ.</span><br/><span>Молитва по потрѣблени свѧтыхь дарѡв:</span><br/><span>Благодарим тѧ спаса, въсѣхь бога, о въсѣх, ихже дарѡваль</span><br/><span>еси намъ, благыхь и ѡ причѧщени свѧтаго тѣла и</span><br/><span>кръве Христа твоегѡ и молим ти сѧ, владыко чловѣколюбче,</span><br/><span>съхрани нас под кровѡмъ крилꙋ своею и даждь</span><br/><span>намь до послѣднѣго нашего издыханїа дѡстойнѣ причѧщати сѧ</span><br/><span>свѧтынѣмь твоим въ просвѣщенїе доуши и</span><br/><span>тѣлꙋ, въ наслѣдїе царствїа небеснааго.</span><br/><span>И по прѣнесени свѧтыхь дарѡв глаголет</span><br/><span>дїакѡн велегласно: Прости прїемше божестьвных,</span><br/><span>свѧтыхь, прѣчистых, бесъмр(ъ)тных, небесныхь и</span><br/><span>живѡтворѧщїихь Христовь тайнь, благодаримь господа. –</span><br/><span>Застѫпи, спаси, помилꙋй и съхрани. – Вечерь вес(ь)</span><br/><span>съвръшень, свѧть, мирень, безгрѣшень испросивше, сами себе и</span><br/><span>дрꙋгь дрꙋга и вес(ь) живѡт нашь Христоу богоу</span><br/><span>прѣдадимъ.</span><br/><span>Възглаш: Ꙗко ты еси ѡсвѧщенїе наше и тебѣ</span><br/><span>славѫ възсилаемь, отцоу и сыноу и свѧтомоу доухꙋ, нинѣ</span><br/><span>и присно и въ вѣкы вѣк(омъ).</span><br/><span>Дїакон: Съ мирѡмь изыдѣмь. – Господоу</span><br/><span>помолим сѧ.</span><br/><span>Молитва за амвонѡмъ: Владыко</span><br/><span>въседръжителю, иже въсѧ тварь прѣмѫдростиѫ съдѣавы; иже</span><br/><span>ради неизреченнаго своего промысла и многыѫ благости</span><br/><span>въведь нас въ прѣчистыѫ д(ь)ни сїѫ къ ѡчищенїꙋ</span><br/><span>доушамъ и тѣлесемь, къ въздръжанїꙋ страстемь, къ</span><br/><span>надежди въскр(ѣ)сенїа; иже четыридесѧтми д(ь)ньми на</span><br/><span>скрижали върѫчивы богоначрътаннаа писмена ꙋгѡдникꙋ</span><br/><br/><span>402</span><br/><span>своемꙋ Моѵсеꙋ: подаждь и намь, блаже, подвигь добрый</span><br/><span>подвизати сѧ, теченїе поста съвръшити, вѣрѫ нераздѣлнѫ</span><br/><span>съблюсти, главы невидимыихь зьмїевь съкрꙋшити,</span><br/><span>побѣдителем же грѣха ꙗвити сѧ и неѡсѫжденно</span><br/><span>дѡстигнѫти свѧтое въскр(ѣ)сенїе. Ꙗко благослови сѧ и</span><br/><span>прослави сѧ прѣч(ь)стное имѧ твое, ѡтца и сына и свѧтаго</span><br/><span>доуха, н(ы)нѣ и присно.</span><br/><span>Молитва, внегда потрѣбити свѧтаа: Господи</span><br/><span>боже нашь, въведый нас въ прѣчистыѫ д(ь)ни сїѧ и</span><br/><span>ѡбещникы нас сътворивъ страшныих своих тайнь,</span><br/><span>съвъкꙋпи нас словесномꙋ твоемꙋ стадꙋ и наслѣдникы покажи</span><br/><span>царствїа своего, нинѣ и присно и въ вѣкы вѣкѡмъ,</span><br/><span>аминь.</span></p></p></div>
</div>

	</div>

	<div id="footer">
		
		<div>&copy; Софийски университет &bdquo;Св. Климент Охридски&ldquo; 2011-2019</div>
		
	</div>

</div>

</body>
</html>
