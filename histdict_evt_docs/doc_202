<!DOCTYPE html>
<html>
<head>
	<title>Text Corpus - Тогожде Еѵѳимїа, патрїарха Тръновꙿскаго, къ свещеннѣйшомꙋ митрополитꙋ Оугровлахїйскомоу, кѵръ Анꙿѳїмоу</title>
	<meta charset=utf-8" />
	<link rel="stylesheet" type="text/css" href="/static/css/style.css" />
	<link rel="stylesheet" type="text/css" href="/static/css/dict_edit.css" />
	<link rel="stylesheet" type="text/css" href="/static/css/dict_public.css" />
	<link rel="stylesheet" type="text/css" href="/static/css/textcorpus.css" />
	<link rel="stylesheet" type="text/css" href="/static/css/textcorpus_search.css" />
	<link rel="shortcut icon" type="image/vnd.microsoft.icon" href="/static/images/hdict-logo.ico" />
	
	<script src="/static/js/jquery-1.11.2.js"></script>
	<script src="/static/js/jquery-migrate-1.2.1.js"></script>
	<script src="/static/js/jquery.ez-pinned-footer.js"></script>

<script>
	$(window).load
	(
		function (){
			$("#footer").pinFooter('static');
		}
	);

	$(window).resize
	(
		function (){
			$("#footer").pinFooter('static');
		}
	);
</script>




<link rel="stylesheet" type="text/css" href="/static/css/tipTip.css" />
<script src="/static/js/jquery.tipTip.minified.js"></script>

<script>
function confirm_deletion(ttl){
	var msg = "Сигурни ли сте, че искате да изтриете този текст?"
	return confirm(msg);
}

function showInfo(obj, ids){
	var content = "<div>";
	$(ids).each
	(
		function (idx, id){
			obj_class = $(id).attr("class");
			if (obj_class == "comment"){
				title = "Бележка под линия";
			}
			else{
				title = "Разночетене";
			}
			content = content+"<h1>"+title+"<\/h1>";
			content = content +"<p>"+$(id).html()+"<\/p>";
		}
	);
	content = content+"<\/div>";
	$(obj).tipTip({content: content, maxWidth: "400px", defaultPosition: "top", delay: 100, activation: "click", keepAlive: true});
}

$(window).load
(
	function (){
		if ($("div.editor_text").html().trim() == ""){
			$("div.editor_text").css("margin-top", "0px");
		}
	}
);

</script>


</head>

<body>

<div id="container">

	<div id="header">
		
			
			<a href="/" title="Български исторически речник">
			
			<img src="/static/images/logo.png" alt="Лого" />
			</a>
		
	</div>

	<div id="menu">
		
		<ul>
			
			<li><a href="/session/login" title="">&raquo;&nbsp;Вход</a></li>
			
			<li><a href="/textcorpus/list" title="">&raquo;&nbsp;Текстов&nbsp;корпус</a></li>
			
			<li><a href="/chronograph/clist" title="">&raquo;&nbsp;Хронограф</a></li>
			

			
			<li><a href="/oldbgdict/oldbg_search" title="">&raquo;&nbsp;Стб.&nbsp;речник</a></li>

			
			<li><a href="/dictionary/search" title="">&raquo;&nbsp;Ист.&nbsp;речник</a></li>
			
			<li style="margin-left:20px"><a href="/dictionary/resolve_forms" title="">&raquo;&nbsp;Словоформи</a></li>
			
			

			
			<li><a href="/evtdict/evt_search" title="">&raquo;&nbsp;Евт.&nbsp;речник</a></li>
			
			

			
			<li><a href="/trmdict/trm_search" title="">&raquo;&nbsp;Терм.&nbsp;речник</a></li>
			
			

			
			<li><a href="/textcorpus/search" title="">&raquo;&nbsp;Търсене</a></li>

			<li><a href="http://e-medievalia.uni-sofia.bg/moodle" title="">&raquo;&nbsp;Средновековен&nbsp;речник</a></li>
			
		</ul>
		
	</div>

	<div id="content">
		

<div class="content_title">
	Текстов корпус
</div>


	
		<div class="content_title title_lang_chu">
			<span>Тогожде Еѵѳимїа, патрїарха Тръновꙿскаго, къ свещеннѣйшомꙋ митрополитꙋ Оугровлахїйскомоу, кѵръ Анꙿѳїмоу</span>
			
		</div>

	<div id="doc_header">
	

	
		
		
			<span class="label">Заглавие на латински:</span>-<br />
		
	

	
		
		
			<span class="label">Жанр:</span>Послание<br />
		
	

	
		
		
			<span class="label">Автор:</span>Патриарх Евтимий<br />
		
	

	
		
		
			<span class="label">Преведен?:</span>не<br />
		
	

	
		
		
			<span class="label">Дата на ръкописа:</span>1479<br />
		
	

	
		
		
			<span class="label">Дата на превода:</span>-<br />
		
	

	
		
		
			<span class="label">Дата на преписа:</span>1479<br />
		
	

	
		
		
			<span class="label">Правопис:</span>Ресавски<br />
		
	

	
		
		
			<span class="label">Име на ръкописа:</span>Сборник на Владислав Граматик<br />
		
	

	
		
		
			<span class="label">Хранилище на ръкописа:</span>Рилски манастир<br />
		
	

	
		
		
			<span class="label">Сигнатура на ръкописа:</span>4/8<br />
		
	

	
		
		
			<span class="label">Издание:</span>Werke des Patriarchen von Bulgarien Euthymius (1375-1393) nach den besten Handschriften herausgegeben von Emil Kałužniacki. Wien 1901<br />
		
	

	
		
		
			<span class="label">Нормализиран?:</span>не<br />
		
	

	
		
		
			<span class="label">Страници:</span>240-251<br />
		
	

	
		
		
	

	
		
		
	

	
		
		
			<span class="label">doc_id</span>doc_202<br />
		
	

	
		
		
	

	</div>

<div class="real_text">
	<div class="body">
		<p><p><span class="pagenum"><span>240</span></span><br/><br/><span>Тогожде Еѵѳимїа, патрїарха Тръновꙿскаго,</span><br/><span>къ свещеннѣйшомꙋ митрополитꙋ Оугровлахїйскомоу,</span><br/><span>кѵръ Анꙿѳїмоу.</span><br/><span>Иже пѡ боѕѣ ревность и доуховнаа любовь свещенные</span><br/><span>ти доуше не оставлꙗет нась въ забꙿвени быти то. И да</span><br/><span>не почюдит се свещенꙿство твое, како не писахь тебѣ</span><br/><span>издавна, понже неоустроенїе настоещаго врѣмене и метежь</span><br/><span>лютѣ погроужаеть нас зде, ꙗкоже и васъ тоу. Нъ, аще</span><br/><span>и тѣлеснѣ разстоим се, оумнѣ же и мысльнѣ и любъзнѣ</span><br/><span>и зримь и бесѣдоуемь твоемоу свещенꙿствоу. Н(ы)нꙗ же,</span><br/><span>ꙗко прїиде чъстнѣйшїй и благовѣйный въ свещенникѡхь</span><br/><span>и по въсемоу сынь нашего смѣренїа, кѵр Генесь, и възвѣсти</span><br/><span>намь твое извѣщенїе и любѡвь доухѡвноую, и єще</span><br/><span>множае въспали нась къ оусръдїю и любви твоего свещенꙿства.</span><br/><span>О словесехꙿ же, о нихꙿже ми възвѣстиль еси,</span><br/><span>мнѡго ми быст(ь) оугодно и, ꙗко богоу подвигꙿшоу те,</span><br/><span>непщевахь та, помысливь, єда како нась оутаи се, ꙗко</span><br/><span>чловѣкѡмь сꙋщим намь. Благодарим те оубѡ, ꙗко въспоминаеши</span><br/><span>намь о здравѣй вѣрѣ и по бож(ь)ствнѣйшїихь и</span><br/><br/><span class="pagenum"><span>241</span></span><br/><br/><span>свещеннѣйших правилѡх. И мы ѡт всее доуше и ѡт всего</span><br/><span>помышлнїа ноудим се хранити ихь, и ꙗже оу нась светаа</span><br/><span>божїа цр(ъ)кви опасно тъщит се хранити та даже до</span><br/><span>конца. Аще ли же и что остаеть, нѣсть чюдно, аще възбоудить</span><br/><span>нас ꙗже пѡ боѕѣ ваша чистаа любѡвь Тако бѡ</span><br/><span>оучить нась великый апостоль: „Аще послѣднмꙋ ѡткрыет се,</span><br/><span>– рекь – да млъчит пръвый”, зан любопрѣнїа и</span><br/><span>рьвенїа мнѡгы плѣвеле въсѣвают въ светѣй божїй црькви</span><br/><span>и ѡт нихь различные єреси и раздоры вънидоше вь ню.</span><br/><span>Мы же не тако, нъ любьзнѣ и оусръдно въсацѣмь</span><br/><span>ѡбразомь тъщим се истинꙋ хранити.</span><br/><span>Слыша бо се нашемꙋ смѣренїю, ꙗко приходет тоу</span><br/><span>нѣцїи чловѣци та сѣють нѣкаа словеса, ихꙿже не достоить</span><br/><span>вѣровати, и възмоущають и ваше слоухы не мало. Оукарают</span><br/><span>бѡ нась, како не оставлꙗемь вѣнꙿчавати се двобрачныхь и</span><br/><span>троебрачныхь, нъ и мнѡгобрачныхь, и ради сего неблагословени</span><br/><span>прѣбывають и блоудничьскы належеть. Мы оубѡ</span><br/><span>ѡт свещенных правиль ниже ѡтхомь, ниже пакы прилагаемь,</span><br/><span>нъ по прѣданїю бож(ь)ствныхь и свещенных правиль</span><br/><span>тъщим се хранити ихь. Аще ли же ст(ь) нѣкоторый</span><br/><span>съкръвень оумь въ нихь, множайши ѡт истлъковавшїихь</span><br/><span>тѣхь, молим се навыкноути ѡт вась и ть. Аще бѡ великый</span><br/><span>Павль възыде въ Іеросолимь съ Варнавою и Тїтомь видѣти</span><br/><span>Петра и соущїихь съ нимь и възвѣстити имь ꙗже</span><br/><span>о себѣ, – єда како въ тьще тече или течеть? – не чюдо,</span><br/><span>аще и мы въпросимь лоучьшїихь нась, и юже по боѕѣ</span><br/><span>истиноу възвѣстеть намь. Мы оубѡ, послѣдоующе иже</span><br/><span>въ Новѣй Ксарїи седмомоу правилоу, тако дръжимь и</span><br/><span>шъствоуем. Глаголть бо тамо сице, ꙗкоже и вы то</span><br/><span>извѣстно вѣсте: „Свещенникь на брацѣ двоеженца да не</span><br/><span>ꙗсть. Елма покаанїе трѣбоует двоеженьць, которы бꙋдеть</span><br/><span>презвитерь, иже обѣда ради сълагаей се бракѡмь?” Сїа</span><br/><span>въса, єлика пишоу и хощоу писати къ твоей светости, не</span><br/><br/><span class="pagenum"><span>242</span></span><br/><br/><span>ꙗко не вѣдещоу ти пишоу сїа – кто бѡ инь вѣсть та</span><br/><span>опасно, ꙗкоже ты? – или ꙗко не имоуща та. Аще оубо</span><br/><span>права соуть, да прѣбывають тако, ꙗкоже соуть, ꙗко не</span><br/><span>доволни есмы приложити или ѡтти что ѡт бож(ь)ствных</span><br/><span>и свещеннѣйшїих правиль. Страхь бѡ велей съдръжить</span><br/><span>наше доуше по пръвомꙋ правилоу бож(ь)ствнаго и свещеннаго</span><br/><span>седмаго събора. Глаголт бѡ: „Иже свещенничьскаго</span><br/><span>сподобльшеи се достоинства, свѣдѣнїа же и исправлнїа,</span><br/><span>правилных завѣщанїй соуть въѡбраженїа. Ꙗже прїемлюще</span><br/><span>оусръдно, съ богоꙗвлннымь Дав(и)домь поемь, къ владыцѣ</span><br/><span>Христоу глаголюще: Въ поути свѣдѣнїй твоихь</span><br/><span>насладих се ꙗко о въсакомь богатьствѣ. И: Заповѣда</span><br/><span>правдоу, свѣдѣнїа твоа въ вѣкы; въразоуми ме, и живь</span><br/><span>боудоу. И: Въ вѣкы пророчьскый глась заповѣдꙋеть намь</span><br/><span>хранити свѣдѣнїа божїа и жити въ нихь, ꙗвѣ ꙗко неподвижна</span><br/><span>и непоколѣблма прѣбывають, зан и боговидьць</span><br/><span>Моѵси тако рече: Въ нихь нѣсть приложити, и</span><br/><span>ѡт нихь нѣсть ѡтти. И бож(ь)ствный апостоль, въ</span><br/><span>нихь хвале се, въпїеть: Въ нꙗже желають аг͠гели приникноути.</span><br/><span>И: Аще аг͠гель благовѣстить вамь паче, єже</span><br/><span>прѣсте, проклеть да боудеть. Симь оубо тако соущемь</span><br/><span>и засвидѣтелꙿствоуемѡм намь, радоующе се въ нихь, ꙗкоже</span><br/><span>кто обрѣтае корысть мнѡгоу, въседоушевнѣ бож(ь)ствна</span><br/><span>правила оутврьждаемь и въсачьскы тѣхь завѣщанїа и непоколѣблмѣ</span><br/><span>дръжимь, иже ѡт соудꙋ ѡт троубь доуха,</span><br/><span>въсехвалныих апостоль, и єже ѡт светыхь и въселнꙿскыхь</span><br/><span>съборѡвь и помѣстных, съшъдшїих се въ оутврьжденїе</span><br/><span>таковыих завѣщанїй, и светыхь ѡт(ь)ць нашихь. Ѡт єдиного</span><br/><span>бѡ въси и тогожде доуха озаривше се, повелѣше</span><br/><span>полъѕнаа. И ихꙿже оубо проклетїю прѣдаше, и мы проклинаемь;</span><br/><span>и ихꙿже изврьженїю, и мы измѣтаемь; и ихꙿже</span><br/><br/><span class="pagenum"><span>243</span></span><br/><br/><span>ѡтлоученїю, и мы ѡтлоучаемь; и ихꙿже запрѣщенїю прѣдаше,</span><br/><span>и мы запрѣщенїю такожде подлагаемь. Несребролюбивомь</span><br/><span>нравѡмь, доволни соущїимь, – въꙁꙿшъдый</span><br/><span>на третїе небо и слышавь неизреченные </span><span style="color:red">глаголы</span><span>, Павль</span><br/><span>бож(ь)ствный възываеть.” Симь правилѡм съдръжими</span><br/><span>дръжимь повелѣннаа ѡт нго по силѣ. Въ симъ съхранꙗем</span><br/><span>и се съборное завѣщанїе, повелѣвающе о второбрачїи,</span><br/><span>имоущее сице: „Чисть быти бракъ и ложе нескврънно бож(ь)ствное</span><br/><span>писанїе свѣдѣтелствоует.” Се же ꙗвѣ, ꙗко о</span><br/><span>пръвѣмь рече се брацѣ. Едино бѡ ст(ь) законнаго брака</span><br/><span>съпреженїе, и женѣ къ моужоу, и моужоу къ женѣ. И се</span><br/><span>блаженный Грїгѡрїе Нѵсскый въ третїй главизнѣ своего</span><br/><span>правилнаго посланїа изрече, въ нмꙿже и приводит: „Ибо</span><br/><span>чловѣкꙋ єдина ѡт бога дасть се помощница, и женѣ</span><br/><span>єдина съчета се глава.” Съгласоуетꙿ же семоу и богословь</span><br/><span>Григорїе сказꙋе блаженнаго апостола </span><span style="color:red">глагол</span><span>ь, въ нмꙿже</span><br/><span>рече: „Азꙿ же глаголю въ Христа и въ цр(ъ)кѡвь.” Аще</span><br/><span>бо Христа два, ꙗвѣ, ꙗко и два моужа и женѣ двѣ; аще</span><br/><span>ли Христос єдинь єдина глава ст(ь) цр(ъ)кви, и жена</span><br/><span>єдина, втораа же въ зазорѣ ст(ь) и наводить: „Тѣмже</span><br/><span>пръвый ст(ь) законь.” Семоу блаженныимь ѡтцемь таковоую</span><br/><br/><span class="pagenum"><span>244</span></span><br/><br/><span>ѡтдавшимь чьсть, пръвомꙋ глаголю бракоу, въсако</span><br/><span>послѣдоующоу господню словеси, въ нмꙿже господа нашего</span><br/><span>Ісоуса Христа бож(ь)ствный и єѵаг͠гелꙿскый глась представлꙗеть</span><br/><span>на брацѣ съобѣдовати инымь, ѡт сего свещенника</span><br/><span>не възбранꙗти ѡт вечере пръваго брака, ꙗвѣ ꙗко женихоу</span><br/><span>ключимаго и по правилохь ꙗко непорочна, ꙗко чиста,</span><br/><span>ꙗко нескврьнна, ꙗко ѡт бож(ь)ствнаго гласа и єже на нь</span><br/><span>пришъствїемь божїимь законоположена. Ѡт(ь)ць оубо</span><br/><span>прѣдреченыих </span><span style="color:red">глаголы</span><span> и соудове на пръвый положише се</span><br/><span>бракь, – незазорно прочее ст(ь) цр(ъ)ковное прѣданїе –</span><br/><span>на нмꙿже и вѣнчанїю бывати и прѣчистыихь тайнь причещенїю</span><br/><span>и свещенника на пръвый бракь и пришъствїю и</span><br/><span>съобѣдованїю.</span><br/><span>Довлеть сїа о пръвѣмь брацѣ; о вторѣмꙿ же таковаа:</span><br/><span>Богословъ оубо Грїгорїе рече: „Пръвый бракъ быти по</span><br/><span>законоу, приведе вторый по ноужди.” Тѣмьже, аще и прощень</span><br/><span>быст(ь), нъ нѣст(ь) благословно прїетїе. Благословное</span><br/><span>бѡ и свободно сть, свободное же нѣст(ь) въ зазорѣ, а</span><br/><span>еже нѣсть въ зазорѣ, ни прощенїа трѣбоуеть. Вънгда</span><br/><span>же прощено боудеть, ꙗвѣ, ꙗко прѣжде имѣль сть съгрѣшенїе.</span><br/><span>И Павль оубо о вторѡм мнѡго рече брацѣ,</span><br/><span>възраста ради, оудобь оулавлꙗемаго, того єдиного законоположивь.</span><br/><span>А иже въ Новѣй Ксарїи ѡтци въ седмой</span><br/><span>главизнѣ правилныхь тѣхь изложених рѣше: „Свещенникь</span><br/><span>двоебрачномоу на брацѣ да не ꙗсть. Елма покаанїе трѣбоуеть</span><br/><span>двоебрачный, который ст(ь) свещенникь, иже ꙗстїа</span><br/><span>ради сѣдит на бракѡх?” Аще оубо, за єже ꙗсти тъкмо</span><br/><span>презвитерꙋ на ѡбщей трапезѣ, съхожденїе бракꙋ въводить,</span><br/><span>аще прѣчистыим тайнамъ двоебрачнїи причещали се быше,</span><br/><span>въсако съвръшенїе би извѣстно законномоу бракоу быти,</span><br/><span>и аще се, како покаанїю подлежеть? Елма оубо затвори се</span><br/><span>двоебрачїю, ꙗко да не на ѡбщей трапезѣ ꙗсть съ ними</span><br/><br/><span class="pagenum"><span>245</span></span><br/><br/><span>свещенник, прѣдвъзбранно въсако обрѣте се, єже не бывати</span><br/><span>тогда причещенїю бож(ь)ствныихь тайнь. Идеже оубо</span><br/><span>ст(ь) таковѡ оунычиженїе, како на главѣ сего положит се</span><br/><span>вѣньць, єже въ светѣй цр(ъ)кви благословенїе бываеть?</span><br/><span>Тѣмꙿ же възложеное тѣмъ запрѣщенїе въ стоудь тѣхь</span><br/><span>приводить. И великый и божьстьвьный Василїе на двѣ</span><br/><span>лѣтѣ глаголть двоебрачномꙋ ѡтлоученꙋ быти бож(ь)ствныихъ</span><br/><span>тайнь. Сїа ꙗвлнно въ цр(ъ)кви соуща и въ</span><br/><span>бож(ь)ствныихь правилохь лежеща по рѣчи и коупно не</span><br/><span>изволи се ѡтцемь; ибо ꙗвлннѣ оунычиженное, аще и не</span><br/><span>писанми словесными оунычижи се, нъ оубо оукоризнꙋ имать.</span><br/><span>Аще ли же кто глаголть єдиного на вторый приводима</span><br/><span>бракь, не оу искоусь бракоу прїемша, нѣкыми прощена</span><br/><span>быти привести се, ꙗко да чловѣколюбное побѣдить и паче</span><br/><span>ради дѣвьствоующее чести дроугой поможеть, сице глаголм:</span><br/><span>Не бѡ обрѣте се когда таковое лице съпрежено</span><br/><span>ѡбльгчено когда ѡт запрѣщенїа, за єже єдиною онѡ лице</span><br/><span>ѡт дроугаго пръвѣе на дроугый бракь вторый ꙗвѣ приходеще,</span><br/><span>не второбрачьнь нарицати се, єже и истина сть.</span><br/><span>И оубо ѡт сего паче под оукоризною ст(ь), и иже дѣвьство</span><br/><span>мней се имѣти на таковое приводити се лице, ꙗко тѣлесным</span><br/><span>желанїем побѣжденоу, а не брака свободою, за самое тѡ</span><br/><span>доброе и чьстное и незазорьное дѣвьства прѣдизволнїе.</span><br/><span>Сїа ѡт нась въ кратцѣ поучиши се, и повелѣваемь</span><br/><span>не вѣнчавати се, развѣ тъкмо єдиномоу и чистомоу,</span><br/><span>чьстномоу же и неблазньномоу пръвомоу бракоу; аще ли</span><br/><span>же въ блоудѣ таковїи обрѣтоше се, а не проꙗвлно огласени</span><br/><br/><span class="pagenum"><span>246</span></span></p><p><span>быше, неповиньнь свещенникь, и они, кромѣ достоинꙿства</span><br/><span>соуще, ѡбаче да сподоблꙗют се дѣвьства вѣнцемь.</span><br/><span>Еще же и светѣйшага Ѳеѡдора, игоумена Стоудїйскаго</span><br/><span>и исповѣдника, въ срѣдоу привести ноужда, къ</span><br/><span>Навꙿкратїю презвитероу о двоебрачїи и троебрачїи пишоуща</span><br/><span>сице: „Топлѣйши еси, възлюблнное чедо, єже въпрашати</span><br/><span>и навыкновати потрѣбнаа, недовольнꙿ же азь раздрѣшати</span><br/><span>недооумѣннаа, ѡбаче ради ѡбщее полѕе да въведоут се и</span><br/><span>н(ы)нꙗ по силѣ свещенꙿствꙋ твоемꙋ. Въпрошенїе твое о</span><br/><span>двоебрачныхъ бѣше: Ꙗко невъзбранно ст(ь) о съчетанїѡхь</span><br/><span>ихь, оубѡ достоитꙿ ли вѣнчавати ꙗкоже прьвобрачныихь,</span><br/><span>или ни? И каково, аще боудеть сицевое съчетанїе</span><br/><span>не ѡт свещенника съпрежено? И приносит се слово ѡт</span><br/><span>д(ь)нїй благочьстиваго Кѡнꙿстанꙿтїна оудръжати се обычаю</span><br/><span>двоебрачныхъ вѣнꙿчавати ѡт иже на нмь трибрачїа, єлма</span><br/><span>се не бѣше въ иже прѣжде его лѣтѣх. Азꙿ же оубо вѣрное</span><br/><span>словоу ѡт соудꙋ не невѣроую. Достоитꙿ же обаче истинѣ</span><br/><span>рачителмь не ѡт обношенїа словоу или обычаꙗ чловѣчьскаго</span><br/><span>вѣровати писанїа, нъ ѡт самыхь бож(ь)ствныхь</span><br/><span>писанїй и ѡтчьскых и правилныих прѣданїй. Двоебрачїе</span><br/><span>оубѡ въсепрощенно быст(ь) ꙗвѣ ꙗко ѡт свещеннаго апостол</span><br/><span>и его ради ѡт Христа; не оубо ꙗко законь таковое,</span><br/><span>ꙗкоже богословь рече Грїгорїе, нъ прощенїе; прощенїе же</span><br/><span>не к томоу непорѡчно и безгрѣшно боудеть оубѡ, – како</span><br/><span>бѡ и чесо ради? – нъ, єлма непрѣподобно ст(ь) въсакой</span><br/><span>которойждо вещи. Самь се бож(ь)ствный апостоль ѡтврьзе,</span><br/><span>рекь: „Аще не въздръжет се, да посагають.” Невъздръжанїе</span><br/><span>же, дръжавоу моужьства погоубльшее, побѣжденныихь</span><br/><br/><span class="pagenum"><span>247</span></span><br/><br/><span>ст(ь) и зазорныихь ѡт родь. Ѡт соуду, оустрьмивше се,</span><br/><span>бож(ь)ствьнїи ѡтци под запрѣщенїемь положише</span><br/><span>двоебрачные. Иже въ Лаодикїи оубо съборь количьство</span><br/><span>врѣмени не положише, за єже рещи: „малоу врѣменю прѣшъдшоу</span><br/><span>и оупразнившим се въ молитвахь и постѣхь, по</span><br/><span>ѡмиловани подаати тѣмь причещенїе”; великый же Василїе</span><br/><span>оуставлннѣ двѣ лѣтѣ глаголт. Рече бѡ: „О троебрачныихꙿ</span><br/><span>же и мнѡгобрачныих тожде рѣше ѡт(ь)ц, єже и о</span><br/><span>двоебрачныхь; лѣто оубо на двоебрачные, на ины же двѣ.”</span><br/><span>Показа се оубѡ ѡт повелѣныихь, ꙗко под съгрѣшенїемь</span><br/><span>бывь двоебрачїе, да прїемлт запрѣщенїе. Ради бо сего и</span><br/><span>Новые Ксарїе светїи ѡтци ѡтрекоше и єже ꙗсти свещенникоу</span><br/><span>на двоебрачныхь брацѣхь, глаголюще: „Елма покаанїе</span><br/><span>трѣбоующоу двоебрачномоу, который сть свещенникь,</span><br/><span>иже ꙗстїа ради съходить браковѡм?” Что оубо съприходить</span><br/><span>ѡт ноуждныихь? Ꙗко пръвый оубо бракь, ꙗко</span><br/><span>истинный сый законь, въ лѣпотоу вѣнчавает се ѡт свещенничьства</span><br/><span>ꙗко непорѡчьнь, ꙗко нескврьньнь, ꙗко нерастлѣньнь</span><br/><span>ѡт пльтьскых страстей, и ради сего ꙗко побѣдитель</span><br/><span>грѣхоу вѣнчавает се. Емоуже послѣдоуеть и</span><br/><span>светыихь тайнь причещенїе и вѣнчанїа и въсакого иного</span><br/><span>свещенничьскаго и брачнаго обѣдованїа. Ꙗкоже и господь</span><br/><span>нашь въ Кана Галїлейсцѣмь сподоби се обѣдовати, ꙗстїемь</span><br/><span>на иже тогда ѡбѣдѣ въсакь брачный ѡбѣдь благословль.</span><br/><span>Нъ и вѣньчноую почьсть прѣдпрїемь, благословень сть</span><br/><span>пръвый бракь, и се ꙗвѣ ѡт прѣѡтца нашего Адама.</span><br/><span>„И сътвори богь чловѣка, по ѡбразоу божїю сътвори его,</span><br/><span>моужа и женоу сътвори ꙗ, и благослови ихь богь, глагол:</span><br/><span>Растите се и множите се и испльните землю и</span><br/><span>обладейте ею.” Се ст(ь) благословенїе брачнаго съгласїа же</span><br/><br/><span class="pagenum"><span>248</span></span><br/><br/><span>и съчетанїа, на нмꙿже въсако благословенїе единобрачнаго</span><br/><span>съпреженїа, єлма и єдинобрачьнь Адамь. Да съмотритꙿ же се,</span><br/><span>ꙗко и вѣньчное нареченїе ѡт оноудꙋ оустрьми се,</span><br/><span>ѡт прьваго създанїа и ѡт иже ѡт ребрь его женѣ съпреженїе</span><br/><span>въспоминающи. Вторый же бракь, аще и прощень</span><br/><span>бысть, нъ запрѣщень быст(ь). Како бѡ и вѣнчанїю боудеть</span><br/><span>достоинь, побѣждень бывь, а не побѣдивь? Который же</span><br/><span>и вѣнчаваей того свещенникь, иже и єже просто ꙗсти на</span><br/><span>таковѣмь брацѣ ѡт правила възбраннь быст(ь)? Како же</span><br/><span>и причестит се причещенїю, иже за се самое оудръжаный</span><br/><span>ѡт причещенїа? Каковоу же или котороую благословенїа</span><br/><span>молитвоу прїиметь на съчетани его, не соущи дроугой</span><br/><span>кромѣ єдиные єдинобрачные и пръвые? Събра се оубѡ</span><br/><span>ѡт въсѣхь писателнѣ же и ѡтчьскы непричестноу быти</span><br/><span>вѣньчанїа второбрачїю. Ради сего ниже ѡт свещенника</span><br/><span>съчетань ст(ь) вторый бракь, нъ оубо ниже ѡт свещенника</span><br/><span>прощень. И разрѣшень, вънгда исплъннїе єлико по</span><br/><span>свещенника разсоуждени давшоу се запрѣщенїю боудеть.</span><br/><span>Съ нимь имоуть и бож(ь)ствныхь даровь причещенїе ѡт</span><br/><span>соудꙋ, благословлниѡмь тѣмь ꙗкоже на вѣнчанїи, по</span><br/><span>второмоу словоу, по прощени. Благословленїе бѡ дарь,</span><br/><span>тогдаже и съчетанїю, данноу ѡт свещенника, показанїе;</span><br/><span>ѡт тол невъзбранꙗемоу быти ємоу ꙗсти съ брачившими се,</span><br/><span>ꙗкоже и съ пръвобрачными. Сице оубѡ двоебрачїе</span><br/><span>прощено быти да разоумѣет се и да знает се имѣт</span><br/><span>вторꙿствоующа ѡт прьвобрачїа, а да не безсловеснѣ пръваго</span><br/><span>брака ищеть оправданїа, ꙗже погоубиль сть. Речеши же</span><br/><span>оубѡ: И како прїидоуть къ съпреженїю? По чловѣкѡмь</span><br/><span>ключимомоу како двоебрачнїи и троебрачнїи и мнѡгобрачнїи,</span><br/><br/><span class="pagenum"><span>249</span></span><br/><br/><span>зримь бо, ꙗко троебрачїе и мнѡгобрачїе бываеть. Оужасни се</span><br/><span>небо ѡ семь, горнꙗа и долꙋ и правда безаконїе. Въ</span><br/><span>истиноу бо ѕѣлное раздрѣшенїе правилѡмь, паче же и</span><br/><span>єѵаг͠гелїю не двоебрачные н(ы)нꙗ и троебрачные, нъ и</span><br/><span>блоудникы вѣнчавати се ѡт свещенникь сътвори. Кто</span><br/><span>дасть главѣ моей вѡдоу и очима моима источникь слъзь?</span><br/><span>Свѣть тъма быст(ь) ѡт дѣйствоуемыхь прѣобидѣнїа!</span><br/><span>Мню оубѡ, и онѡ речеши: Аще єдина честь сть дѣвьствоуе,</span><br/><span>како глаголють нѣцїи, ꙗко ова оубѡ вѣнчавает се</span><br/><span>на главѣ, дроугаа же честь, бывшїа под бракѡм, на рамѣ,</span><br/><span>бывши вѣнчалной молитвѣ? Сїе безмѣстно и смѣшно ми</span><br/><span>ꙗвлꙗет се. Дадимꙿ же и троебрачити се, и где положитꙿ се</span><br/><span>вѣнъць, на роуцѣ или на колѣнѣ? Аще ли и женимаа</span><br/><span>боудеть вдѡва, на рамѣ ли вѣнъць прїиметь? Безмѣстна</span><br/><span>сїа въса. Кто же вѣнчаваей, и како нераздѣлнаа молитва</span><br/><span>раздѣлит се, овѣй оубѡ чести, ꙗко несквръннѣ, благословенѣ,</span><br/><span>овой же ни? Смѣшно въсако се и невъзможно.</span><br/><span>Како же ова оубѡ честь причестит се причещенїю, ѡваа</span><br/><span>же ни, зан въ запрѣщени сть, аще и боудеть се моужь?</span><br/><span>Моуж бѡ глава женѣ ст(ь) и имꙿже тѣло ѡбоимь</span><br/><span>єдино боудеть. Что ти се мнить? Причеститꙿ ли се беспорочнаго</span><br/><span>тѣлесе глава или ни? Аще се боудетꙿ, раздѣли се</span><br/><span>съпреженное ѡт тогожде съчетавшаго ихь свещенника.</span><br/><br/><span class="pagenum"><span>250</span></span><br/><br/><span>Глава бѡ съпреженїю и коньць светое тѣло сть Христово.</span><br/><span>Аще бѡ обоимь не подасть? Оуже прѣмѣнихѡм се пооученїа.</span><br/><span>Боудетꙿ бо тогда ꙗвлнь таковый не свещенникь,</span><br/><span>нъ прѣстоупникь божїимь завѣщанїѡмь и ради сего ѡт</span><br/><span>свещенничьства ѡтпаднеть. Что оубо прочее, речеши, ꙗко</span><br/><span>погоуби дѣвьствоующїа честь дѣвьстьвный вѣнъць съ</span><br/><span>благоговѣинством, что глаголши? Аще би се, въобразило се</span><br/><span>б ѡт доуховныих правиль; нъ не быст(ь) никакое различїе.</span><br/><span>А єже ѡт доуховнаго повелѣнїа неразꙿсоужденное и</span><br/><span>повелѣнное, не достоить тебѣ испытовати. Азꙿ же онѡ</span><br/><span>глаголю, ꙗко въ лѣпотоу дѣвьствоующїа честь не обрѣтаеть</span><br/><span>прьвобрачїа дарь, понже ѡбои ти єдиночинни не</span><br/><span>обрѣтоше се, елма чистомоу чистоу съчетати се достоить</span><br/><span>и дѣвьстьвникоу дѣвѣй. Ѡтпадаетꙿ же кто, не въсхотѣвь</span><br/><span>дѣвѣй съчетати се, имоущꙋ оубо тако прилежанїе и</span><br/><span>любовь двоебрачномоу, єже ѡбразомь оумь низложи.</span><br/><span>И сїа ми по силѣ обрѣтоше се и рекоше се.</span><br/><span>Еже сїа въса и симь подобнаа правилнымь дѣанїѡмь</span><br/><span>оутврьждае папа Алеѯандрїйскый Еѵлогїе, глаголть сице:</span><br/><br/><span class="pagenum"><span>251</span></span><br/><br/><span>„Аще кто ѡт мнещїих се светыимь ѡт(ь)цемь поколебить</span><br/><span>что, не к томоу съмотренїе нарицаемь то, нъ прѣстоуплнїе</span><br/><span>велѣнїѡмь и въ бога нечъстїе.” Сихъ въсѣхъ</span><br/><span>боеще се мы, свещеннѣйшїй владыкѡ, и противоу силѣ</span><br/><span>єдиного когождо хранимь та. И пръвый оубѡ бракь</span><br/><span>оусръдно прїемлм ꙗко законь. Вторый бракь не ѡтмещемь,</span><br/><span>нъ шъдь свещенникь тамо, ѡбычнаа второбрачїю</span><br/><span>сътворь, абїе ѡтходить. И нѣст(ь) се блоудь, и приличное</span><br/><span>тѣмь правило подаеть, ѡвѣмь оубѡ двѣ лѣтѣ, овѣмꙿ</span><br/><span>же лѣто єдино, дроугыимꙿ же и малѣйшее, єдиномоу</span><br/><span>комоуждо по силѣ, и тако съчетаваеть тѣхь вѣрныимь.</span><br/><span>И людїе прїемлют тѡ оусръдно и покарают се светѣй</span><br/><span>божїей цр(ъ)кви и правиломь е. Ради сихь молю твою</span><br/><span>светость, ꙗко да възражаеши и наказꙋеши безчинные</span><br/><span>тоу приходещее и глаголюще, ꙗже не достоить вѣровати.</span><br/><span>Господь нашь Ісоус Христос да дасть твоей светости</span><br/><span>достойноую мъздоу чистые и истинные любве и извѣщенїа.</span></p></p></div>
</div>

	</div>

	<div id="footer">
		
		<div>&copy; Софийски университет &bdquo;Св. Климент Охридски&ldquo; 2011-2019</div>
		
	</div>

</div>

</body>
</html>
